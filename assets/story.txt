ชาวนาคนหนึ่งเลี้ยงไก่และลารวมกันไว้หลังบ้าน วันหนึ่งสิงโตสิงโตเดินผ่านมาก็อยากจะจับลากินเป็นอาหาร ขณะที่มันซึ่มดูลาอยู่นั้น เจ้าไก่ก็ส่งเลี้ยงร้องขึ้นมา ด้วยความที่สิงโตไม่เคยได้ยินเสียงไก่ขันมาก่อนจึงตกใจและวิ่งหนีไปอย่างรวดเร็ว ส่วนเจ้าลาเมื่อเห็นสิงโตวิ่งหนีไปก็นึกว่าเจ้าสิงโตเกิดกลัวขึ้นมา ด้วยความลำพองใจมันจึงรีบวิ่งตามสิงโตไปทันที ฝ่ายสิงโตเมื่อวิ่งไปได้สักครู่ก็หันหลับมามอง เห็นว่าเจ้าลาวิ่งตามมาถึงที่ก็ดีใจ มันจึงกระโจนเข้าขย้ำลาและกินเป็นอาหารตามที่ตั้งใจไว้แต่แรก ณ สวนแห่งหนึ่ง มีดอกบานไม่รู้โรยและดอกกุหลาบปลูกอยู่ติดๆ กัน ดอกบานไม่รู้โรยกล่าวชมดอกกุหลาบว่า เจ้าเป็นดอกไม้ที่สวยงามมาก ข้าไม่แปลกใจเลยว่าทำไมมนุษย์ทั้งหลายถึงชอบเจ้า ข้าอิจฉาในความงามของเจ้าเหลือเกิน ดอกกุหลาบได้ยินเช่นนั้นก็ตอบดอกบานไม่รู้โรยด้วยน้ำเสียงเศร้าสร้อยว่า ความงามของฉันมันเพียงระยะเวลาสั้นๆ เท่านั้น อีกไม่นานกลีบก็จะเหี่ยวเฉาและร่วงลงสู่ดินไปในที่สุด แต่เจ้าสิ ยังคงสีสันสดใสอยู่เสมอแม้จะถูกเด็ดไปก็ตาม หนูนาชวนหนูเมืองมาเที่ยวบ้านไร่ของมันและเตรียมอาหารต้อนรับอย่างดีไว้ให้กับเพื่อนรักของตน ทั้งธัญพืช เชอร์รี่ แต่เมื่อหนูเมืองเห็นกลับเชิดใส่และพูดว่า มีแต่อาหารแย่ๆ ทั้งนั้นเลย ข้าว่าเจ้าเข้าเมืองไปกับข้าดีกว่า ที่นั่นมีอาหารดีๆ อร่อยๆ เต็มไปหมด หนูนาจึงตัดสินใจเข้าเมืองตามเพื่อนไป มันตื่นตาตื่นใจกับเมืองใหญ่มาก หนูเมืองจึงพูดว่า เห็นไหม ฉันบอกแล้วว่าในเมืองน่ะสุขสบาย จากนั้นทั้งสองก็พากันเข้าบ้าน ที่นั่นมันพบอาหารวางอยู่เต็มโต๊ะ หนูนาตื่นเต้นมาก ขณะที่ทั้งสองกำลังกินอาหารอย่างเอร็ดอร่อย แมวตัวหนึ่งก็กระโจนขึ้นมาบนโต๊ะหวังจะจับพวกมัน หนูทั้งสองตกใจจึงพากันวิ่งหนีสุดชีวิต เมื่อหนีออกมาพ้นหนูนาจึงบอกเพื่อนว่า ชีวิตในเมืองนั้นสุขสบาย มีอาหารอร่อยให้กินเต็มไปหมดก็จริง แต่ถ้าต้องอยู่อย่างหวาดกลัวเช่นนี้ ข้าขอกลับไปใช้ชีวิตอดอยากที่บ้านไร่อย่างเดิมดีกว่า เช้าวันหนึ่งในฤดูร้อน ตั๊กแตนร้องเพลงอย่างสนุกสนาน มันก็หันไปเห็นฝูงมดขนอาหารเดินผ่านมา จึงเอ่ยปากชวนฝูงมดให้มาร้องเพลงด้วยกัน มดตัวหนึ่งตอบว่า ไม่ได้หรอก พวกข้าต้องรีบหาอาหารมาตุนไว้ สำหรับฤดูหนาวที่กำลังจะมาถึง แล้วเจ้าไม่เตรียมอาหารไว้บ้างหรือ ไม่เห็นต้องรีบเลย อีกตั้งนานกว่าจะถึงฤดูหนาว ตั๊กแตนตอบ เมื่อฤดูหนาวมาถึงสัตว์ต่างๆ พากันหลบอยู่แต่ในรัง ส่วนตั๊กแตนหาอาหารไม่ได้เลย มันจึงมาขออาหารแบ่งจากฝูงมด ข้ามัวแต่ทำตัวไร้สาระในฤดูร้อน ตอนนี้ข้าสำนึกแล้วได้โปรดแบ่งอาหารให้ข้าบ้างเถิด ฝูงมดจึงตอบว่า ถ้าเจ้าสามารถร้องเพลงได้อย่างสบายใจได้ในฤดูร้อน ทำไมเจ้าจึงไม่ทำต่อไปในฤดูหนาวล่ะ ลูกหมูตัวหนึ่งถูกนำมาเลี้ยงรวมไว้ในคอกเดียวกันกับแพะและแกะ เช้าวันหนึ่งชาวนาเข้ามาจับลูกหมู มันส่งเสียงร้องและดิ้นหนีสุดชีวิต จนแพะกับแกะรำคาญ จึงพูดเหน็บแนมลูกหมูว่า พวกเราถูกจับไปตั้งหลายครั้ง ไม่เห็นจะต้องส่งเสียงร้องเหมือนเจ้าที่เพิ่งโดนจับครั้งแรกเลย เมื่อลูกหมูได้ยินดังนั้นจึงตอบกลับไปว่า มันก็ไม่เหมือนกันอยู่แล้ว เวลาที่พวกเจ้าโดนจับไป อย่างมากก็แค่โดนตัดขนหรือรีดนมเท่านั้น แต่ถ้าหากข้าโดนจับไปก็คงจะไม่มีชีวิตรอดกลับมาหรอก วันหนึ่ง แพะตัวผู้เกิดไม่พอใจเทพจูปิเตอร์ ที่พระองค์ทรงประทานเคราให้กับแพะตัวเมีย เพราะพวกมันรู้สึกว่าเคราทำให้แพะตัวเมียมีฐานะเท่าเทียมกับพวกมัน เทพจูเปอร์จึงบอกว่า ปล่อยให้พวกเธอมีความสุขกับเกียรติยศจอมปลอมนั้นต่อไปเถิด เพราะถึงอย่างไรพวกเธอก็มีพละกำลัง และความกล้าหาญน้อยกว่าพวกเจ้าอยู่ดี ลาตัวหนึ่ง ไปขอร้องเทวดาให้ช่วยหานายใหม่ให้ เพราะมันไม่พอใจนายคนเดิมที่มีอาชีพขายเครื่องเทศ เนื่องจากเขาใช้งานมันหนัก แต่กลับให้อาหารเพียงเล็กน้อย เทวดาเตือนลาให้คิดดีๆ เสียก่อน แต่ลากลับยืนยันคำเดิม เทวดาจึงให้มันไปอยู่กับคนทำกระเบื้อง ปรากฏว่านายคนนี้ใช้งานมันหนักยิ่งกว่า มันทนไม่ไหวจึงไปขอเทวดาเปลี่ยนนายอีกครั้ง เทวดาจึงบอกกับลาว่า ครั้งนี้ข้าจะส่งเจ้าไปอยู่กับคนฟอกหนังสัตว์แทนแล้วกัน ลารู้ตัวทันทีว่า ตนต้องตกอยู่ในอันตรายเป็นแน่ มันได้แต่คร่ำครวญว่า ถ้าเช่นนั้นข้าขอกลับไปอยู่กับนายคนแรกหรือคนที่สองจะดีกว่า หากข้าตายไปก็ยังเหลือหนังหุ้มกระดูกอยู่บ้าง ชายหนุ่มคนหนึ่งนำนกน้อยมาเลี้ยงไว้ในกรง เขารักและเอ็นดูมันมาก คอยดูแลเป็นอย่างดี ให้มันอยู่สุขสบาย วันหนึ่งเขาเผลอเปิดกรงทิ้งไว้ นกน้อยจึงบินหนีไป มันตื่นเต้นกับโลกภายนอกที่ไม่เคยเห็นมาก่อน มันบินท่องเที่ยวไปเรื่อยๆ อยู่นานหลายวัน แล้วก็กลับมาอยู่ในกรงดังเดิม เมื่อชายหนุ่มเห็นมันกลับมาเขาก็ดีใจแต่อดสงสัยไม่ได้ จึงถามมันว่า เจ้านกน้อย เจ้าหายไปไหนมาตั้งหลายวัน แล้วเหตุใดจึงกลับมาอยู่ในกรงอีกล่ะ นกน้อยตอบว่า เมื่อข้าลองออกไปใช้ชีวิตข้างนอกเอง จึงทำให้ข้าได้รู้ว่า ไม่มีที่ไหนสบายเท่าที่นี่อีกแล้ว หญิงชราคนหนึ่งพบขวดองุ่นที่มีลวดลายสวยงามโดยบังเอิญ เธอจึงหยิบขวดใบนั้นขึ้นมาแล้วพูดว่า ขวดนี้คงจะเคยเต็มไปด้วยองุ่นชั้นดีมาก่อน กลิ่นจึงได้หอมหวานติดขวดเช่นนี้ หญิงชราค่อยๆ สูดหลิ่นหอมจากขวดครั้งแล้วครั้งเล่าพร้อมกับพูดว่า แค่กลิ่นที่เหลือติดขวดอยู่ยังหอมถึงเพียงนี้ แล้วน้ำองุ่นที่เคยอยู่ในขวดจะมีรสเลิศขนาดไหนกันนะ วันหนึ่งหมาจิ้งจอกนึกอยากจะแกล้งนกกระสา มันจึงเชิญนกกระสามากินอาหารค่ำที่บ้าน อาหารที่มันเตรียมไว้รับแขกก็คือซุปที่ใส่ไว้ในจานก้นตื้้น แต่ปากของนกกระสายาวกว่าปากของหมาจิ้งจอกมันจึงไม่สามารถกินได้ จึงต้องกลับบ้านไปด้วยความหิว หลายวันต่อมานกกระสาจึงเชิญหมาจิ้งจอกมาที่บ้านบ้าง มันเตรียมอาหารใส่คนโทไว้ หมาจิ้งจอกพยายามยื่นปากลงไปกินอาหารในคนโทแต่ก็ไม่ถึง นกกระสาจึงพูดขี้นว่า เจ้าจะมาว่าข้าไม่ได้นะ เพราะข้าทำแบบเดียวกับที่เจ้าเคยทำกับข้าเท่านั้นเอง หมาจิ้งจอกจึงต้องกลับบ้านไปโดยที่ไม่ได้กินอะไรแม้แต่น้อย นกอินทรีเห็นงูพิษตัวหนึ่งนอนขดตัวอยู่ในท้องนา มันคิดอยากจะจับงูกิน แต่เจ้างูรู้ทันจึงใช้หางรัดนกอินทรีเอาไว้จนมันไม่สามารถขยับตัวหนีได้ ชาวนาคนหนึ่งผ่านมาเห็นพอดีจึงรีบเข้ามาแยกนกอินทรีออกมาแล้วปล่อยมันบินหนีไป เจ้างูไม่พอใจมากจึงแอบพ่นพิษใส่กระบอกน้ำของชาวนาโดยที่เขาไม่รู้ตัว ขณะที่ชาวนาจะยกกระบอกน้ำขึ้นมาดื่มนั้น เจ้านกอินทรีก็รีบบินมาโฉบกระบอกน้ำออกจากมือของชาวนา ชาวนาจึงรอดตายเพราะความกตัญญูของนกอินทรีนั้นเอง สุนัขจิ้งจอกตัวหนึ่ง ออกหาอาหารในป่า มันบังเอิญไปเจอสิงโตตัวหนึ่งถูกนายพรานจับขังไว้ในกรง สุนัขจิ้งจอกพูดจาเยาะเย้ยสิงโตอย่างไม่เกรงกลัวว่า สมน้ำหน้าเจ้าจริงๆ เป็นถึงเจ้าแห่งสัตว์ป่าผู้ยิ่งใหญ่ แต่กลับต้องมาพลาดท่าให้มนุษย์เสียนี่ สิงโตตอบไปว่า ไม่ใช่ว่าข้าไม่แข็งแรงแต่ข้าโชคร้ายต่างหากที่มนุษย์จับได้ เจ้าเองก็ระวังตัวไว้ให้ดีเถอะ วันหนึ่งอาจเป็นตัวเจ้าเองที่ต้องถูกขังอยู่ในนี่แบบข้า ขณะที่ชาวนาคนหนึ่งกำลังเดินไปทำงานที่ท้องนา อยู่ๆ เขาก็เดินไปชนเข้ากับกิ่งไม้อย่างจังจนหัวบวมแดง เขาร้องด้วยความเจ็บปวดพร้อมทั้งโทษว่า กิ่งไม้นี้มันช่างเกะกะเสียจริงๆ เลย วันต่อมาเขาก็เดินผ่านทางเดิมอีกครั้งและชนกับกิ่งไม้กิ่งเดิมอีก ชาวนาจึงพาลใส่กิ่งไม้ว่า เจ้าก็รู้ว่าเราจะเดินผ่านมาทางนี้ ทำไมเจ้าถึงไม่หลบเรา กิ่งไม้ตอบว่า เราก็อยู่ของเราเช่นนี้ทุกวัน เจ้านั้นแหละไม่รู้จักระวัง ชาวนาโมโหมากจึงตัดกิ่งไม้นั้นทันที ทีนี้เราก็ไม่ต้องเจ็บตัวอีกต่อไป เขาพูดก่อนจะเดินจากไป ขณะที่วัวกระทิงตัวหนึ่งกำลังกินหญ้าอย่างเอร็ดอร่อยอยู่นั้น ก็มีหนูตัวหนึ่งมากัดเข้าที่ขาของมันแล้วรีบวิ่งไปอยู่ในรู วัวกระทิงเจ็บขามาก มันตะกุยพื้นดินที่อยู่เหนือรูหนูและส่ายหัวไปมาอย่างโมโหที่ไม่สามารถทำอะไรหนูได้ เจ้าหนูจึงเยาะเย้ยวัวกระทิงว่า ฮ่าๆๆ ในที่สุดข้าก็สามารถทำให้เจ้าก้มหัวให้ข้าได้ ในขณะที่หนูอย่างข้ากำชัยชนะเหนือเจ้า แต่เจ้ากลับไม่สามารถทำอะไรข้าได้เลย ช่างน่าสมเพชเสียจริง นกตัวหนึ่งมักจะชอบส่งเสียงร้องเพลงอยู่ในกรงริมหน้าต่างเป็นประจำ และมันจะร้องเพลงเฉพาะตอนกลางคืนเท่านั้น คืนหนึ่งค้างคาวบินมาเกาะห้อยหัวอยู่ข้างๆ กรงของมันแล้วถามว่า ทำไมเจ้าถึงส่งเสียงร้องเฉพาะตอนกลางคืนล่ะ เจ้านกตอบว่า เพราะเมื่อก่อนข้าร้องเพลงแต่ตอนกลางวัน จึงทำให้พวกมนุษย์จับได้ จากนั้นมาข้าจึงไม่เคยคิดจะส่งเสียงในตอนกลางวันอีกเลย เจ้าค้างคาวได้ยินเช่นนั้นจึงตอบว่า ตอนนี้เจ้าจะร้องเพลงเวลาไหนก็คงมีค่าเท่ากัน เพราะถึงอย่างไรเจ้าก็ต้องอยู่ในกรงอยู่ดี หากเจ้าคิดได้ตั้งแต่ทีแรก เจ้าก็คงไม่ต้องมาอยู่ในกรงแบบนี้หรอก ชาวสวนคนหนึ่งเป็นคนชยันทำงานมาก เขาเข้าไปทำงานในสวนตั้งแต่เช้าตรูจนถึงมึดจึงจะกลับบ้าน ลูกๆ เมื่อเห็นว่าพ่อทำงานหนักจึงไปจ้างคนทำสวนคนหนึ่งมาช่วยงานพ่อ ชาวสวนจึงมอบหน้าที่ดูแลสวนให้ลูกจ้าง ถึงแม้ว่าคนสวนที่้จ้างมาจะเป็นคนขยัน แต่เขาไม่ค่อยมีไหวพริบ วันหนึ่งเขาเห็นว่าต้นไม้ที่ปลูกเติบโตช้าไม่ทันใจ เขาจึงดึงต้นกล้าที่เพิ่งจะปลูกได้ไม่นานให้สูงขึ้นมาจนหมดสวน แล้วพูดกับตนเองว่า นี่ถ้าเจ้านายมาเห็นว่าต้นกล้าสูงขึ้นในเวลาอันรวดเร็วคงต้องดีใจ และชมเชยเราแน่ๆ เลยล่ะ ณ ป่าแห่งหนึ่ง นกและแรดอาศัยอยู่ด้วยกันบริเวณใต้ต้นไม้ใหญ่ วันหนึ่งแม่นกออกไปหาอาหาร จึงไปฝากลูกๆ ไว้กับแรด ด้วยความหิวแรดจึงแอบกินลูกนกไปหนึ่งตัว เมื่อแม่นกกลับมาเห็นลูกหายไปจึงถามแรดว่าลูกนกไปไหน แรดจึงตอบว่า มีเหยี่ยวบินมาจับลูกนกของเจ้าไป แต่ข้าขึ้นไปช่วยไม่ทัน แม่นกไม่เชื่อที่แรดพูด มันจึงแกล้งฝากลูกๆ ไว้กับแรดอีกครั้ง และแอบซุ่มดูอยู่ใกล้ๆ เมื่อแรดเห็นว่าแม่นกไปแล้ว มันจึงจับลูกนกกินแม่นกเห็นดังนั้นก็รีบบินออกมาช่วยลูกไว้ได้ทันและพาลูกๆ ย้ายไปอยู่ที่อื่นทันที พร้อมประกาศให้บรรดาสัตว์ป่าทั้งหลายรู้ถึงการกระทำของแรด จนไม่มีสัตว์ตัวไหนคบแรดเป็นเพื่อนอีกเลย ชายหนุ่มคนหนึ่งเลี้ยงแมวและม้าไว้อย่างละตัว แมวมีนิสัยขี้ประจบมาก เจ้านายเข้าบ้านมาเมื่อใด เป็นต้องไปคลอเคลียอยู่ใกล้ๆ ตลอดเวลา มันจึงเป็นที่โปรดปรานของเจ้านายมาก เจ้าม้าเห็นก็อิจฉา อยากให้เจ้านายรักและเอ็นดูมันเช่นกัน วันหนึ่งแมวออกไปวิ่งเล่น ม้าจึงใช้โอกาสนี้เข้าไปคลอเคลียเจ้านายบ้าง แต่ตัวของมันใหญ่กว่าเจ้านาย เลยกลายเป็นไปพันแข้งพันขาเจ้านายจนล้มลงหน้ากระแทกพื้น เจ้านายโกรธมาก คว้าไม้เรียวเฆี่ยนม้าอย่างรุนแรง และไม่ยอมให้ม้าเข้าใกล้อีกเลย เศรษฐีได้ยินเรื่องร่ำลือว่ามีหงส์ที่ร้องเพลงได้ไพเราะมากอยู่ตัวหนึ่ง เขาจึงไปซื้อหงส์ตัวนั้น เพื่อที่จะให้มันร้องเพลงให้แขกฟังในงานวันเกิดของเขา แต่พอถึงวันงานเจ้าหงส์กลับไม่ยอมเปล่งเสียงออกมาแม้แต่น้อย ทำให้เศรษฐีขายหน้าและโกรธเป็นอย่างมาก หลายวันต่อมาเขาจึงสั่งคนรับใช้ให้ฆ่าหงส์เสีย เมื่อหงส์ได้ยินเช่นนั้นมันจึงส่งเสียงร้องออกมาอย่างเศร้าสร้อย เพราะว่านี่คงเป็นเพลงสุดท้ายแล้วที่มันจะได้ร้องก่อนตาย ณ ฟาร์มแห่งหนึ่ง ขณะที่ไก่ตัวหนึ่งกำลังคุ้ยเขี่ยอาหารอยู่นั้น มันก็ได้พบกับพลอยล้ำค่าเม็ดหนึ่ง เจ้าไก่มองดูพลอยเม็ดนั้นแล้วเอ่ยขึ้นว่า เจ้านี่ช่างงดงามเหลือเกิน เจ้าอาจจะมีค่ามากสำหรับมนุษย์ แต่สำหรับข้าเจ้าไม่มีค่าเลยแม้แต่น้อย เพราะข้าต้องการเพียงแค่เมล็ดข้าวที่จะทำให้ข้าอิ่มและมีชีวิตรอดต่อไปได้แค่นั้น ชายชราคนหนึ่งมีอาชีพรับจ้างตัดฟืน ด้วยหลังที่งองุ้มและโรคภัยที่รุมเร้าทำให้เขาเริ่มไม่มีเรี่ยวแรงในการทำงานเลี้ยงดูตัวเองอีกต่อไป เขารู้สึกท้อแท้สิ้นหวังจึงร้องขึ้นมาว่า ข้าไม่อยากมีชีวิตอยู่ต่อไปอีกแล้ว ท่านมัจจุราช ช่วยมารับข้าไปทีเถิด พูดจบมัจจุราชก็ปรากฎตัวขึ้นแล้วพูดกับชายชราว่า เจ้าเรียกข้ามา เจ้าต้องการอะไรหรือ ชายชราเกิดกลัวตายขึ้นมาจึงรีบตอบกลับไปว่า ได้โปรดช่วยยกฟืนใส่บ่าให้ข้าทีสิท่าน ลูกแกะตัวหนึ่งเดินหลงฝูงพลัดตกลงไปในบ่อน้ำมัน กว่ามันจะขึ้นมาจากบ่อได้ ขนของมันก็เปียกชุ่มไปด้วยน้ำมันหมดแล้ว ขณะที่มันกำลังเดินกลับไปหาฝูง ประกายไฟจากคบเพลิงที่มีคนจุดทิ้งไว้ก็กระเด็นมาติดที่ขนของมัน เกิดเป็นลูกไฟเล็กๆ มันเที่ยววิ่งไปอวดแกะตัวอื่นๆ ว่า ไฟบนตัวข้ามันให้แสงสว่างมากกว่าดวงอาทิตย์เสียอีก ทันใดนั้นลมพัดแรงขึ้นทำให้ลูกไฟบนตัวมันลุกโชนขึ้นอย่างรวดเร็ว ลูกแกะจึงถูกไฟคลอกตาย เมื่อเจ้าของมาเห็นร่างของมันขึงพูดขึ้นว่า ชาติหน้าเจ้าจงไปเกิดเป็นดาวลูกแกะแล้วกันนะ จะได้มีแสงสว่างในตัวเองสมใจ แม่ตุ่นตัวหนึ่งเพิ่งคลอดลูกออกมาไม่กี่วัน ลูกตุ่นเพิ่งจะลืมตาจึงมองเห็นอะไรไม่ชัด แต่มันชอบพูดโอ้อวดกับแม่ว่า แม่จ๋าหนูมองเห็นแล้วนะ เห็นชัดด้วย แม่ตุ่นประหลาดใจและไม่เชื่อว่าลูกจะมองเห็นได้เร็วขนาดนี้ จึงคิดหาวิธีที่จะทดสอบลูกของตน โดยนำกำยานทีมีลักษณะเป็นก้อนๆ มีกลิ่นฉุนมาทดสอบ เธอวางกำยานตรงหน้าลูกแล้วถามว่า ไหนลูกลองบอกแม่ซิว่าสิ่งนี้มันคืออะไร ลูกตุ่นมองไม่เห็นและไม่ได้กลิ่น มันจึงตอบมั่วๆ ไปว่า ก้อนหินไงล่ะจ๊ะแม่ เมื่อลูกตอบผิด แม่ตุ่นจึงสอนลูกว่า ลูกจ๋า นอกจากตาของลูกจะมองเห็นไม่ชัดแล้ว จมูกของลูกก็ยังไม่ได้กลิ่นอีกด้วยนะ ทีหลังอย่าโกหกอีกนะจ๊ะ หมาป่าตัวหนึ่งกล่าวหาว่าสุนัขจิ้งจอกขโมยของ ของมันไป แต่สุนัขจิ้งจอกยืนยันว่าไม่ได้เอาไป พวกมันเถียงกันอยู่นานไม่มีใครยอมใคร หมาป่าจึงพาลิงให้มาช่วยตัดสินให้ แต่เจ้าลิงก็ตัดสินว่าสุนัขจิ้งจอกขโมยของ ของหมาป่าไปเช่นกัน เปล่านะท่าน ข้าไม่ได้ทำจริงๆ แล้วก็ไม่เคยคิดที่จะทำด้วย สุนัขจิ้งจอกครวญ หุบปาก เจ้าไม่ต้องมาปฏิเสธเลย หมาป่าส่งเสียงขู่ สุนัขจิ้งจอกได้แต่คิดในใจ ช่างไม่ยุติธรรมเลย ที่ลิงตัดสินเช่นนั้นก็เพราะว่ากลัวหมาป่าจะกินเอาน่ะสิ ชายชราคนหนึ่งไปซื้อลา เขายืนเลือกอยู่นานแต่ก็เลือกไม่ได้สักที คนขายจึงเสนอให้เขาทดสอบลาก่อนซื้อ เขาจึงเลือกลาตัวหนึ่งแล้วพามันกลับบ้านด้วย เมื่อมาถึงบ้านเขาก็ปล่อยมันไปรวมกับลาตัวอื่นๆ ในคอก ปรากฏว่าลาตัวนั้นรีบเดินเข้าไปหาลาที่ขี้เกียจที่สุดและตะกละที่สุดทันที ชายชราเห็นเช่นนั้นจึงเอามันกลับไปคืนร้าน พ่อค้าสงสัยจึงถามว่า ท่านได้ทดสอบมันแล้วรึ ชายชราตอบทันทีว่า ไม่ต้องลองข้าก็รู้แล้วว่าเจ้าลาตัวนี้ ต้องมีนิสัยเหมือนกับลาที่มันเลือกเป็นเพื่อนแน่ๆ ขณะที่เทวดาองค์หนึ่งกำลังเดินทางท่องเที่ยวอยู่นั้น เขาก็ได้พบสิ่งหนึ่งคล้ายกับผลแอปเปิ้ลวางอยู่บนพื้น เทวดาจึงลองใช้เท้าเหยียบดู แทนที่สิ่งของนั้นจะแหลกละเอียดลงไปกับพื้น มันกลับเป็นขนาดใหญ่ขึ้นเป็นสองเท่า ด้วยความสงสัยเขาจึงเหยียบมันแรงขึ้นอีกพร้อมกับใช้ไม้ตี แต่มันก็ยังขยายใหญ่ขึ้นเรื่อยๆ ในที่สุดก็เต็มทางเดิน จากนั้นนางฟ้าก็ปรากฏตัวพร้อมกล่าวว่า อย่าประหลาดใจเลย สิ่งที่ท่านเห็นอยู่นั้นเป็นพลังแห่งการต่อสู้นั่นเอง ณ ป่าแห่งหนึ่งสิงโตกับนักเดินทางเข้าป่าไปด้วยกัน ระหว่างทางทั้งสองผลัดกันเล่าเรื่องและเกิดการโต้เถียงกัน นักเดินทางกล่าวว่ามนุษย์มีอำนาจและแข็งแรงกว่าสิงโต ฝ่ายสิงโตก็ว่าพวกของมันแข็งแรงและมีกำลังมากกว่า เมื่อทั้งสองเดินผ่านอนุสรณ์สถานแห่งหนึ่ง เป็นรูปปั้นนักรบเหยียบหัวสิงโต ชายหนุ่มจึงพูดขึ้นมาว่า เจ้าเห็นไหมว่ามนุษย์น่ะเก่งมากแค่ไหน ที่สามารถสยบสิงโตเจ้าป่าได้ สิงโตจึงตอบกลับไปว่า นั่นเป็นเพราะอนุสรณ์สถานแห่งนี้มนุษย์อย่างเจ้าเป็นผู้สร้างขึ้นมา ถ้าสิงโตสามารถแกะสลักได้ ท่านก็จะได้เห็นรูปปั้นที่มนุษย์อยู่ใต้อุ้งเท้าสิงโตเช่นกัน สุนัขจอมเกเรตัวหนึ่งชอบวิ่งไปกัดชาวบ้านเวลาเขาเผลอ เจ้าของจึงนำกระพรวนมาแขวนคอมันไว้ เพื่อให้คนได้ยินเวลามันวิ่งเข้าไปใกล้ แต่เจ้าสุนัขคิดว่าเขาให้มันเป็นของขวัญ มันจึงวิ่งทำเสียงกรุ๊งกริ๊งอวดไปทั่วตลาด สุนัขชราตัวหนึ่งเห็นมันวิ่งเช่นนั้นจึงถามมันว่า ทำไมเจ้าถึงวิ่งสั่นกระพรวนไปทั่วเช่นนี้ล่ะ มันตอบกลับไปว่า เพื่อให้ทุกคนได้ยินเสียงอันไพเราะของมันยังไงล่ะ สุนัขชราหัวเราะในความโง่ของมัน เจ้าเข้าใจผิดแล้วล่ะเจ้าหมาน้อย ไม่มีใครชื่นชมเจ้าหรอก คนที่ได้ยินเสียงกระพรวนของเจ้ามีแต่จะวิ่งหนีกันทั้งนั้น เพราะเขากลัวว่าเจ้าจะไปทำร้ายเขาต่างหาก ณ ป่าแห่งหนึ่งมีหมีตัวหนึ่งกำลังหิวเนื่องจากไม่ได้กินอาหารมาหลายวัน ทันใดนั้นมันหันไปเห็นรังผึ้งขนาดใหญ่บนต้นไม้ จึงหันไปฉีกกินอย่างตะกละตะกลาม มันเพลิดเพลินกับการกินจนไม่ทันระวังตัวจึงถูกผึ้งต่อย โอ๊ย เจ้าผึ้งพวกนี้ ข้าจะทำลายพวกเจ้าให้หมดเลย เจ้าหมีพูดด้วยความโกรธแค้น มันออกทำลายรังผึ้งทั้งป่าเพื่อเป็นการระบายอารมณ์ เมื่อฝูงผึ้งทั้งหลายเห็นพฤติกรรมของเจ้าหมีก็รวมตัวกันบินเข้าไปรุมต่อยเจ้าหมีอันธพาล สร้างความเจ็บปวดให้มันเป็นอย่างมาก เจ้าหมีได้แต่ร้องโอดครวญกับตัวเองว่า เพราะความอารมณ์ร้ายขาดสติของตัวข้าเองแท้ๆ ที่ทำให้ต้องมานั่งเจ็บปวดเช่นนี้ หนอนไหมได้รับคำสั่งจากเจ้าหญิงให้ทอผ้าไหมเพื่อนำไปตัดชุดถวายพระราชา มันเริ่มถักทอเส้นไหมของมันอย่างพิถีพิถัน สักพักมีแมงมุมตัวหนึ่งเดินผ่านมาแล้วพูดว่า ข้าขอชักใยใกล้ๆ เจ้าได้ไหม ตัวไหมอนุญาต แมงมุมเริ่มชักใยของตัวเองอย่างรวดเร็ว ใช้เวลาไม่นานก็เสร็จ ดูใยของข้าสิ มันละเอียดอ่อนและใหญ่กว่าของเจ้าเสียอีก ตัวไหมมองอย่างไม่สนใจและตอบกลับไปว่า ก็จริงอยู่ แต่ใยของเจ้าก็มีไว้แค่ดักจับแมลงตัวเล็กๆ เท่านั้น หากมนุษย์เห็นเข้าก็มีแต่จะเขี่ยมันทิ้งไป แต่ดูใยข้าสิมันจะถูกเก็บรักษาอย่างดี เพื่อนำไปถวายเครื่องทรงของพระราชา ณ ท้องทะเลแห่งหนึ่ง ชาวประมงพายเรือลำน้อยของเขาออกไปหาปลา เขานั่งตกปลาอยู่นานจนรู้สึกอ่อนล้า แต่ก็ยังไม่มีปลามาติดเบ็ดเสียที เย็นนี้ถ้าข้าจับปลาไม่ได้เห็นทีว่าเย็นนี้คงจะไม่มีอะไรกินเป็นแน่ เขาบ่นกับตัวเอง ในที่สุดเขาก็เก็บเบ็ดและเตรียมพายเรือกลับบ้าน ทันใดนั้นเองก็มีปลาทูน่าตัวหนึ่ง กระโดดหนีปลาใหญ่ขึ้นมาบนเรือของเขาพอดี เขาจึงได้ปลาทูน่ากลับบ้านไปเป็นมื้อเย็นในที่สุด หนูตัวหนึ่งใช้ชีวิตอย่างสุขสบายในหีบที่เต็มไปด้วยอาหาร มันไม่เคยออกมาเห็นโลกภายนอกเลย จนกระทั่งวันหนึ่งฝาหีบถูกเปิดออก มันจึงรีบปีนขึ้นไปด้วยความอยากรู้อยากเห็น แต่พลาดตกออกไปข้างนอกหีบ มันพยายามปีนกลับเข้าไปในหีบอยู่หลายครั้ง แต่ก็ตกลงมาทุกครั้ง จนมันหมดแรง ทันใดนั้นเองมันเหลือบไปเห็นอาหารที่มีอยู่มากมาย มันจึงพูดกับตัวเองอย่างมีความสุขว่า ข้าจะกลับไปอยู่ในหีบแคบๆ ใบนั้นทำไมนะ ในเมื่อข้างนอกออกจะกว้างใหญ่แถมยังมีอาหารมากมายอีกด้วย ณ ทุ่งหญ้าแห่งหนึ่ง งูกับปูเป็นเพื่อนรักกัน ทั้งสองมักจะไปไหนมาไหนด้วยกันเสมอ ปูมีนิสัยชอบเดินไปด้านข้าง ส่วนงูชอบเลี้อยคดเคี้ยวไปมา วันหนึ่ง ปูเห็นงูเดินคดเคี้ยวไปมาน่ารำคาญปูจึงบอกให้งูเดินเหมือนมันแต่งูไม่ยอมทำตาม ปูโมโหมาก เมื่องูเผลอมันจึงใช้ก้ามของมันหนีบที่คองูจนตาย เมื่อปูเห็นร่างของงูยืดตรงแข็งทื่อราวกับท่อนไม้ เจ้าปูก็พูดว่า ถ้าเจ้าเลื้อยตรงๆ อย่างนี้เสียแต่แรก เจ้าก็คงไม่ต้องโดนลงโทษแบบนี้หรอก หมาป่าตัวหนึ่งทราบข่าวมาว่า หมู่บ้านแห่งหนึ่งจะนำแกะมาบูชายัญ มันจึงมาคอยมองเฝ้าแกะในหมู่บ้าน แต่พวกแกะไหวตัวทันจึงอยู่แต่ในคอกไม่ยอมออกไปไหน หมาป่าจึงพูดหว่านล้อมพวกแกะว่า พวกเจ้าออกมาจากคอกเถอะ เจ้าไม่รู้หรอว่าอีกไม่นานชาวบ้านจะมาจับเจ้าไปบูชายัญแล้ว ที่นั่นมันน่ากลัวมากเลยนะ มีแต่เลือดของเพื่อนๆ ของพวกเจ้าเต็มไปหมด ขนาดข้ายังกลัวเลย เมื่อแกะได้ยินดังนั้นจึงพูดว่า ขอบใจนะที่เป็นห่วงพวกข้า แต่ถ้าพวกข้าจะต้องตายเพื่อถวายแด่พระเจ้า ก็ยังดีกว่าตายเป็นอาหารให้หมาป่าอย่างเจ้า แม่กวางตัวหนึ่งถูกนายพรานตามล่า มันวิ่งหนีหัวซุกหัวซุนมาหลบในถ้ำเพื่อหวังรอดชีวิต โดยที่ไม่รู้เลยว่าในถ้ำมีสิงโตตัวหนึ่งอาศัยอยู่ สิงโตซุ่มดูจนแม่กวางเดินเข้ามาใกล้ๆ จากนั้นจึงใช้หรงเล็บตะครุบและจับฉีกเนื้อออกเป็นชิ้นๆ แม่กวางร้องด้วยความเจ็บปวดและพูดว่า ข้าช่างอาภัพเหลินเกิน อุตส่าห์วิ่งหนีรอดจากมนุษย์มาได้ แต่ต้องมากลายเป็นเหยื่อของสิงโตแทน ณ บ้านหลังหนึ่ง มีแม่ไก่อาศัยอยู่สองตัว ตัวหนึ่งตาดี ส่วนอีกตัวตาบอดสนิท ในแต่ละวันแม่ไก่ตาบอดจะออกคุ้ยเขี่ยพื้นดิน เพื่อหาอาหารอย่างขยันขันแข็ง ส่วนแม่ไก่ตาดีเอาแต่อยู่เฉยๆ ไม่เคยออกไปไหนไกล เพราะกลัวว่าเท้าอันอ่อนนุ่มทั้งสองข้างจะหยาบกร้าน แม่ไก่ตาดีใช้ชีวิตอย่างสุขสบาย ด้วยการคอยจิกกินผลไม้ที่แม่ไก่ตาบอดเพียรพยายามหามา แต่มันก็ต้องมีชีวิตอยู่อย่างไร้ค่า เพราะไม่สามารถหาเลี้ยงตัวเองได้นั่นเอง เช้าวันหนึ่ง แม่ไก่พาลูกๆ ออกไปเดินเล่นรอบบ้าน จนได้พบกับเจ้าแมวตัวแสบที่แกล้งหลับอยู่ เจ้าแมวเห็นแม่ไก่ไม่สนใจจึงอาศัยจังหวะที่แม่ไก่เผลอจับลูกไก่มากินทันที สักพักแม่ไก่เห็นว่าลูกไก่หายไปตัวหนึ่ง มันจึงร้องเรียกลูก เจ้าของบ้านได้ยินจึงเดินออกมาดู ก็พบว่าลูกไก่หายไป เขารีบออกตามหาจนพบเจ้าแมวตัวแสบนอนอยู่อย่างสบายใจ จึงหยิบไม้ไล่ตีมันทันที เจ้าแมวจึงร้องถามว่า โอ๊ย ท่านมาตีข้าทำไมนี่ ก็เจ้าแอบกินลูกไก่ของข้าน่ะสิ เจ้าของบ้านตอบ แมวปฏิเสธแก้ตัวว่า ข้าไม่ได้กินนะ ท่านอย่ามาใส่ร้ายข้าสิ เจ้าของบ้านโมโหจึงพูดว่า ถ้าเจ้าไม่ได้กิน ทำไมที่มุมปากของเจ้าถึงมีขนไก่ติดอยู่ล่ะ เจ้าแมวจำนนต่อหลักฐานจึงยอมถูกทำโทษแต่โดยดี สุนัขผู้หิวโหยตัวหนึ่งมุดเข้าไปในโพรงต้นโอ๊คเพื่อกินอาหารที่มีคนมาทิ้งเอาไว้ เมื่อกินเสร็จท้องของมันป่องมากจนไม่สามารถออกมาจากโพรงได้ มันจึงร้องตะโกนขอความช่วยเหลือ ใครก็ได้ช่วยข้าที สุนัขป่าอีกตัวเดินผ่านมาเห็นจึงถามว่า มีอะไรให้ข้าช่วยรึ มันโอดครวญ ข้าติดอยู่ในนี้ช่วยข้าออกไปทีเถอะ แล้วเจ้าเข้าไปในโพรงได้อย่างไรล่ะ ข้าก็มุดเข้ามาตามปกตินั่นแหละ แต่พอข้ากินอิ่มกลับออกไปไม่ได้นะสิ สุนัขอีกตัวจึงพูดว่า ถ้าเช่นนั้น เจ้าก็รอให้อาหารมันย่อยเสียก่อน เดี๋ยวเจ้าก็มุดออกมาได้เองนั่นแหละ พูดจบมันก็เดินจากไป วันหนึ่งในฤดูหนาว ชาวประมงคนหนึ่งต้องออกเรือไปหาปลาเพื่อมาเลี้ยงครอบครัว แต่การจับปลาในฤดูหนาวถือเป็นเรื่องยาก ในระหว่างที่เขารอปลามาติดเบ็ดนั้น ก็มีปลาหมึกยักษ์ตัวหนึ่งโผล่ขึ้นมา ชาวประมงพูดขึ้นว่า ถ้าข้ากระโดดลงไปจับเจ้าในทะเล ข้าคงต้องหนาวตายแน่ แต่ถ้าหากข้าไม่ลงไป ลูกๆ ของข้าก็คงจะหิวตายเหมือนกัน วันหนึ่ง ตัวต่อตัวหนึ่งบินมาเกาะที่หัวของงู แล้วมันก็ต่อยเข้าที่หัวของงูอย่างจัง พิษจากเหล็กในทำให้งูเจ็บปวดมาก มันกระเสือกกระสนด้วยความทรมาน แต่ก็ไม่รู้ว่าจะแก้แค้นตัวต่อได้อย่างไร ขณะนั้นก็มีคนขับเกวียนผ่านมาพอดี มันจึงเลื้อยเข้าไปข้างใต้เกวียนแล้วเอาหัวของมันมุดเข้าไปใต้ล้อของเกวียน พลางนึกในใจว่า อย่างน้อยเจ้าก็สมควรตายไปพร้อมๆ กับข้า นักบวชท่านหนึ่งเห็นเด็กๆ เข้าวัดฟังธรรมอยู่เป็นประจำ จึงเข้าไปสอบถามว่า ทำไมเจ้าถึงสนใจธรรมะล่ะ ทั้งๆ ที่เจ้ายังเด็ก เจ้าไม่อยากไปเล่นสนุกกับเพื่อนๆ วัยเดียวกันหรอกเหรอ เด็กตอบกลับไปว่า ครั้งหนึ่ง แม่ผมให้นำฟืนมาเติมเชื้อไฟไม่ให้มอดดับ แล้วผมก็สังเกตว่าในระหว่างที่ไฟกำลังลุกอยู่นั้น ฟืนท่อนเล็กมันไหม้เร็วกว่าฟืนท่อนใหญ่ ทำให้ผมคิดว่าในบางทีเด็กอาจจะตายก่อนผู้ใหญ่ก็ได้ ผมเลยอยากฟังธรรมเอาไว้บ่างน่ะครับ ชายคนหนึ่งมีนิสัยเป็นคนเกียจคร้านมาก ต่อให้มีสิ่งดีๆ เข้ามากองอยู่ตรงหน้าเขาก็ยังขี้เกียจที่จะหยิบขึ้นมา วันหนึ่งเทพเจ้าอยากทดสอบดูว่าชายคนนี้จะเกียจคร้านมากเพียงใด ท่านจึงนำ ความโชคดี ใส่ไว้ในกะละมังใบหนึ่งแล้ววางไว้ตรงหน้าเขา ปรากฏว่าเขาไม่สนใจแม้แต่น้อย แถมยังเหยียบลงไปในกะละมังจนความโชคดีกระเด็นหายไปอีก เทพเจ้าเห็นความขี้เกียจของชายคนนี้จึงได้แต่พูดว่า ถ้าเช่นนั้น เจ้าก็เป็นคนโชคร้ายตลอดไปแล้วกัน ชาวสวนคนหนึ่งปลูกต้นแอปเปิ้ลไว้เป็นจำนวนมาก แต่กลับไม่มีต้นไหนออกผลให้เขาเลยทั้งยังเป็นที่อยู่ของนกและแมลงตัวเล็กๆ มากมาย เขาจึงตัดสินใจที่จะตัดต้นแอปเปิ้ลทิ้ง ขณะที่เขากำลังจะตัดต้นแอปเปิ้ลทิ้ง พวกนกและแมลงก็พากันมาอ้อนวอนว่า ได้โปรดเถิดท่านต้นไม้พวกนี้เป็นที่อยู่อาศัยของพวกข้า หากท่านเก็บมันไว้ พวกข้าสัญญาว่าจะร้องเพลงให้ท่านฟังทุกวันเป็นการตอบแทน ชาวสวนไม่ฟังเลยแม้แต่น้อย เขาลงมือตัดต้นแอปเปิ้ลไปเรื่อยๆ จนถึงต้นสุดท้ายที่มีรังผึ้งที่เต็มไปด้วยน้ำผึ้งห้อยอยู่ เขาจึงเห็นว่าก็มีค่าอยู่เหมือนกัน ผึ้งตัวหนึ่งคิดอยากจะแกล้งเต่าทองซึ่งเป็นเพื่อนของมัน จึงชวนเต่าทองมากินอาหารเย็นที่รัง เมื่อเต่าทองมาถึงรัง ผึ้งก็นำรังผึ้งและรวงผึ้งมาให้เต่าทอง ซึ่งเต่าทองเป็นแมลงที่กินใบไม้เป็นอาหาร เต่าทองกินน้ำผึ้งไปได้นิดเดียวก็บินกลับรังของมัน วันต่อมาเต่าทองคิดอยากจะเอาคืน จึงชวนผึ้งมากินอาหารที่รังของมันบ้าง เมื่อผึ้งมาถึงเต่าทองก็เอาใบไม้มาให้ผึ้งกิน แต่ผึ้งกินไม่ได้ต้องบินกลับรังไป เต่าทองจึงนั่งหัวเราะด้วยความชอบใจ ณ ลานดินแห่งหนึ่ง หนูกับมดสร้างรังอยู่ใกล้ๆ กัน ต่อมาไม่นานเกิดฝนตกหนัก ทั้งรังหนูและรังมดที่อยู่ใต้ดิน ถูกน้ำท่วม ทำให้ฝูงมดจมน้ำตายไปเป็นจำนวนมาก ส่วนพวกหนูไม่เป็นอะไรเลย พวกมดสงสัยจึงถามหนูว่า ทำไมพวกเจ้าถึงรอดจากน้ำท่วมมาได้ล่ะ หนูจึงตอบว่า ก็เพราะว่าพวกข้าทำทางเข้าบ้านไว้สองทางยังไงล่ะ พอทำท่วมทางแรก พวกเราก็รีบหนีออกไปทางที่สองได้ทัน วันหนึ่งสัตว์ป่าทั้งหลายออกมาพบปะพูดคุยกัน ทุกตัวต่างก็พยายามเล่าถึงความดีของตนเอง หมีตัวหนึ่งเล่าให้สัตว์ตัวอื่นๆ ฟังว่า ข้าเป็นผู้ที่มีความเมตตามากที่สุด เพราะข้าไม่เคยกินมนุษย์ที่ตายแล้วเลยสักครั้ง สุนัขจิ้งจอกได้ยินจึงหัวเราะแล้วพูดว่า โอ้ แสดงว่าเจ้ากินเฉพาะคนที่ยังหายใจอยู่น่ะสิ อย่างนั้นก็ยิ่งแย่กว่ากินคนตายแล้วเสียอีก แล้วอย่างนี้จะเรียกว่ามีความเมตตาได้อย่างไร พูดจบมันก็เดินจากไป วันหนึ่ง กระต่ายป่าหัวเราะเต่าว่าขาสั้นและเดินเชื่องช้า เมื่อเต่าได้ยินจึงท้าทายกลับไปว่า ถึงเจ้าจะวิ่งเร็ว แต่ข้าคิดว่าถ้าเราลองมาแข่งกัน ข้าจะต้องเอาชนะเจ้าได้แน่ แต่กระต่ายป่ากลับมั่นใจว่าเต่าไม่มีทางเอาชนะมันได้แน่นอน มันจึงตอบตกลง โดยให้สุนัขจิ้งจอกมาเป็นผู้ตัดสิน เมื่อถึงวันแข่งขัน กระต่ายป่ากับเต่าก็มาวิ่งแข่งกัน เต่าค่อยๆ เดินอย่างเชื่องช้า แต่สม่ำเสมอและไม่หยุดพัก ส่วนกระต่ายป่าวิ่งนำเต่าไปมาก ก็ชะล่าใจคิดว่าถ้างีบหลับสักครู่เต่าก็คงยังตามไม่ทัน จนเวลาผ่านไปกระต่ายป่าสะดุ้งตื่น มองซ้าย มองขวาไม่เห็นเต่า จึงรีบวิ่งอย่างสุดแรงแต่ก็ช้าไปเสียแล้ว เต่าได้มาถึงเส้นชัยก่อนและกำลังนอนพักผ่อนอย่างสบาย ณ บ้านหลังหนึ่ง มีแม่หมาลูกอ่อนกับแม่หมูลูกอ่อนอาศัยอยู่ด้วยกัน วันหนึ่งทั้งสองเกิดโต้เถียงกันเรื่องใครคลอดลูกง่ายกว่ากัน แม่หมาพูดอย่างมั่นใจว่า สุนัขเป็นสัตว์ที่คลอดลูกง่ายที่สุดในบรรดาสัตว์สี่เท้าเลยนะ แม่หมูไม่เถียงแต่พูดกลับไปว่า เจ้าคลอดลูกได้ง่ายก็จริง แต่ลูกของเจ้าที่เพิ่งคลอดออกมาล้วนมีดวงตาที่ปิดสนิท สู้ลูกของข้าไม่ได้ เกิดมาก็ลืมตามองเห็น ช่วยเหลือตัวเองได้เลย ณ ฟาร์มแห่งหนึ่ง ไก่ชน 2 ตัวจิกตีกันอย่างดุเดือดเพื่อแย่งชิงความเป็นใหญ่ในฟาร์ม ในที่สุดก็มีฝ่ายแพ้ฝ่ายชนะ ไก่ตัวที่ชนะบินขึ้นไปเกาะบนหลังคาสูง ตีปีกอย่างองอาจ และส่งเสียงร้องดังกังวานไปทั่ว เพื่อแสดงความชนะของจน ส่วนไก่ตัวที่แพ้ก็วิ่งไปหาที่หลบซ่อนตัว ขณะนั้นเองมีนกอินทรีบินผ่านมา มันเห็นไก่ชนตัวที่ชนะยืนอยู่บนหลังคาจึงบินลงมาโฉบไปทันที ไก่ตัวที่แพ้จึงได้เป็นใหญ่ในฟาร์มแห่งนั้น วันหนึ่งลมกับดวงอาทิตย์พูดคุยกันถึงความสามารถว่าใครเก่งกว่ากัน ทั้งสองท้าทายกันว่า หากใครสามารถทำให้เสื้อผ้าของนักเดินทางที่เดินผ่านมาหลุดออกจากร่างกายของเขาได้ก่อน ผู้นั้นจะเป็นผู้ชนะ แล้วลมก็เป็นฝ่ายเริ่มก่อน มันพัดลมที่แรงและหนาวเย็นออกมา แต่แทนที่นักเดินทางจะถอดเสื้อผ้าออก เขากลับดึงเสื้อให้มิดชิดกว่าเดิมเพราะความหนาวเย็น ดวงอาทิตย์จึงขอลองบ้าง เขาค่อยๆ ปล่อยแสงแดดอุ่นๆ ออกมาจนอากาศในบริเวณนั้นร้อนอบอ้าว จนนักเดินทางต้องถอดเสื้อคลุมออก และเมื่อมาถึงบ่อน้ำเขาก็ถอดเสื้อผ้าออกหมดเพื่อลงไปแช่น้ำคลายร้อน ในที่สุดดวงอาทิตย์จึงเป็นฝ่ายชนะ ชายหนุ่มคนหนึ่ง มุ่งมั่นทำงานตั้งใจเก็บเงินอย่างขยันขันแข็ง จนเขามีเงินเก็บจำนวนมาก เขานำเงินไปสร้างบ้านหลังใหญ่โตและจ้างบริวารมากมายมาคอยดูแล เขาใช้ชีวิตอย่างสุขสบายบนกองเงินกองทอง ใช้จ่ายอย่างฟุ่มเฟือย เที่ยวเตร่ไปวันๆ ในที่สุดเงินที่มีก็ค่อยๆ หมดไป บริวารก็หนีหาย จนต้องนำบ้านและรถไปขายเพื่อใช้หนี้ เขาได้แต่นึกเสียใจกับสิ่งที่ทำลงไป แต่มันก็สายไปเสียแล้ว ชีวิตที่เหลือของเขาจึงต้องอยู่อย่างยากลำบาก วันหนึ่งสัตว์ทั้งหลายออกมาประชุมกันกลางป่า กระต่ายฝูงหนึ่งจึงเสนอในที่ประชุมว่า สัตว์ทุกตัวในป่าควรได้รับความเสมอภาค ไม่ควรมีใครใหญ่กว่าใคร หรือมีอำนาจเหนือคนอื่น เมื่อสิงโตได้ยินฝูงกระต่ายป่าพูดเช่นนั้น ก็พูดกลับมาว่า ข้าก็เห็นด้วยกับคำพูดของเจ้านะ แต่น่าเสียดายที่พวกเจ้าไม่มีกรงเล็บและเขี้ยวที่แหลมคมเหมือนที่พวกข้ามีน่ะสิ สุนัขจิ้งจอกตัวหนึ่งเดินไปกินน้ำที่ริมแม่น้ำ มันกินน้ำอย่างหิวกระหาย แต่อยู่ดีๆ ก็มีจระเข้ตัวหนึ่งโผล่ขึ้นมา จระเข้คุยโอ้อวดถึงความยิ่งใหญ่ของบรรพบุรุษมันให้จิ้งจอกฟัง แต่สุนัขจิ้งจอกไม่เชื่อจึงเกิดการโต้เถียงกัน จนสุนัขจิ้งจอกพูดขึ้นมาว่า หยุดพูดเถอะ ถึงท่านจะพูดจริงหรือพูดโกหกก็ไม่มีใครพิสูจน์ได้อยู่ดี ในเมื่อบรรพบุรุษของท่านได้ตายไปหมดแล้ว จึงเหลือแต่ท่านเท่านั้นที่รู้ กลางดึกคืนหนึ่ง หัวขโมยแอบปีนรั้วบ้านของเศรษฐี เขาวางแผนมาเป็นอย่างดีที่จะได้ของมีค่ากลับไป เขาจึงเอากระดูกและชิ้นเนื้อติดมาด้วย เพื่อเบี่ยงเบนความสนใจจากสุนัขเฝ้าบ้าน แต่พอเขาโยนเนื้อให้มัน มันกลับไม่สนใจ แล้วพูดว่า ท่านคิดผิดแล้ว เนื้อก้อนนี้ไม่สามารถปิดปากข้าได้ เรื่องอะไรข้าจะปล่อยให้ท่านมาขโมยของจากเจ้านายที่ข้ารักไป แล้วเจ้านายของข้าต้องมาเดือดร้อนด้วยล่ะ หมูป่าตัวหนึ่งกำลังลับเขี้ยวอยู่กับต้นไม้ ขณะนั้นเองก็มีสุนัขจิ้งจอกเดินผ่านมาเห็น มันรู้สึกแปลกใจจึงถามว่า ทำไมเจ้าถึงลับเขี้ยวบ่อยจัง หมูป่าตอบว่า เอาไว้ป้องกันตัวยังไงล่ะ สุนัขจิ้งจอกจึงมองไปรอบๆ แล้วถามว่า แถวนี้ก็ไม่เห็นมีอันตรายตรงไหนนี่ นายพรานหรือหมาล่าเนื้อก็ไม่มีสักตัว หมูป่าจึงหยุดลับเขี้ยวแล้วหันมาตอบว่า ข้าก็ต้องเตรียมตัวให้พร้อมตลอดเวลาสิ ถ้าเกิดข้าไม่ลับเขี้ยวไว้ เกิดมีอันตรายขึ้นมา ข้าจะสู้คนอื่นได้อย่างไรกัน นายพรานจับกาได้ตัวหนึ่ง เขาจึงใช้เชือกผูกขาของมันไว้ แล้วหิ้วกลับไปฝากลูกๆ กาฉวยโอกาสตอนที่ลูกนายพรานเผลอแอบบินหนีไป เมื่อมันบินหนีมาจนใกล้จะถึงรัง เชือกที่นายพรานผูกขามันไว้ไปพันเช้ากับกิ่งไม้ มันดิ้นเท่าไหร่เชือกก็ไม่หลุด ขณะที่มันกำลังจะตาย มันได้แต่บ่นกับตนเองว่า ข้านี่มันโง่จริงๆ หนีจากการเป็นทาสรับใช้มนุษย์มาได้แล้ว แต่กลับต้องมาตายเพราะความซุ่มซ่ามของตัวเองแท้ๆ เศรษฐีขี้เหนียวผู้หนึ่งนำทองคำไปฝั่งไว้ใต้ดิน ในทุกๆ วันเขาจะมาขุดดูว่าทองคำยังอยู่ครบหรือไม่ แต่ก็ไม่รอดพ้นจากสายตาของพวกหัวขโมยไปได้ วันหนึ่งขโมยแอบมาขุดทองคำของเศรษฐีไปหมด เมื่อเศรษฐีมาขุดดูก็ตกใจ เพราะทองคำของตนหายไปหมด พบแต่ก้อนหินไม่กี่ก้อน เขาเสียใจมาก จึงไปเล่าเรื่องราวให้เพื่อนฟัง เพื่อนจึงถามเขาว่า ท่านได้นำทองคำพวกนั้นไปใช้ประโยชน์บ้างหรือเปล่า เศรษฐีตอบว่า เปล่า ข้านำไปฝังเก็บไว้เฉยๆ แล้วก็จะมาขุดดูทุกวัน เพื่อนเขาจึงบอกว่า ถ้าเช่นนั้นก็คิดเสียว่าก้อนหินพวกนี้เป็นทองคำสิ เพราะถึงอย่างไรท่านก็ไม่ได้ใช้ประโยชน์อยู่ดี แค่ขุดดูแล้วก็กลบไว้เหมือนเดิม เด็กน้อยคนหนึ่งกระโดดลงไปเล่นน้ำในแม่น้ำอย่างสนุกสนาน พอเล่นไปสักพักกระแสน้ำเกิดไหลเชี่ยว เด็กน้อยว่ายน้ำต้านแรงน้ำไม่ไหวจึงร้องขอความช่วยเหลือ ขณะนั้นก็มีชายคนหนึ่งเดินผ่านมาพอดี เขาต่อว่าเด็กน้อยว่า เจ้าเด็กบ้า กระแสน้ำแรงขนาดนั้น เจ้าลงไปว่ายน้ำคนเดียวได้อย่างไรกัน เด็กน้อยจึงรีบตะโกนตอบว่า ก่อนที่ท่านจะว่าข้า ท่านช่วยข้าขึ้นจากน้ำก่อนได้ไหม ข้าจะจมน้ำตายอยู่แล้ว ณ บ้านร้างแห่งหนึ่ง มีหนูอาศัยอยู่เป็นจำนวนมาก แมวเจ้าเล่ห์ตัวหนึ่งเดินผ่านมาเห็นจึงแอบเข้าไปจับหนูกินทีละตัว พวกหนูที่เหลืออยู่รู้ว่าตนเองตกอยู่ในอันตราย จึงพยายามหาอาหารให้ใกล้รูที่สุด หากแมวมาจะได้หลบเข้ารูได้ทัน เมื่อแมวไม่สามารถจับหนูได้เหมือนเดิม มันจึงทำเป็นแกล้งตายเพื่อหลอกหนูให้ออกมา หนูตัวหนึ่งเห็นเข้าก็ค่อยๆ ย่องออกจากรูแล้วบอกกับแมวว่า ต่อให้เจ้าเป็นแมวที่ตายแล้ว พวกเราก็ไม่ไว้ใจเจ้าอยู่ดี พูดจบมันก็วิ่งกลับเข้ารูตามเดิม ลาตัวหนึ่ง ออกไปเดินเที่ยวเล่นหาอาหารกินที่ชายป่า มันเล็มหญ้ากินอย่างเอร็ดอร่อย แต่สายตาของมันก็หันไปเห็นดงดอกไม้หนามที่มีลำต้นอวบอิ่มน่ากิน มันจึงรีบเดินเข้าไปหาหนามดงนั้น แล้วเอ่ยว่า ดอกไม้หนามพวกนี้ถ้าเรากินเข้าไปคงจะคันท้องแน่ๆ แต่ว่าตอนนี้คงไม่มีอาหารใด ที่จะอร่อยสู้ดอกไม้หนามนี้ได้แล้วล่ะ ว่าแล้วมันก็กินดอกไม้อย่างอิ่มหน่ำสำราญ หลังจากนั้นไม่นานมันก็ปวดท้อง ณ ป่าแห่งหนึ่ง มีเสือดาวตัวหนึ่งรู้สึกภูมิใจกับลวดลายที่สวยงามของตัวมันมาก และมักจะอวดลายกับสัตว์ตัวอื่นอย่างหลงตัวเองว่า ไม่มีสัตว์ใดในป่าที่จะมีลวดลายที่งดงามไปกว่าข้าอีกแล้ว วันหนึ่งเสือดาวเดินมาพบกับสุนัขจิ้งจอก มันจึงโอ้อวดว่าขนและลายของมันสวยงามกว่าสุนัขจิ้งจอกเป็นไหนๆ สุนัขจิ้งจอกโต้ตอบเสือดาวกลับไปว่า ลวดลายที่อยู่ภายนอกไม่ได้ทำให้ตัวเจ้าดีไปกว่าพวกเราหรอก ความสวยงามมันอยู่ที่จิตใจต่างหาก สุนัขตัวหนึ่งวิ่งไล่กระต่ายป่ามาจากเชิงเขา มันวิ่งตามมาติดๆ จนเกือบจะจับเจ้ากระต่ายได้ แต่เจ้ากระต่ายก็วิ่งหนีสุดชีวิตจนรอดจากสุนัขล่าสัตว์ได้ ชายเลี้ยงแพะที่นั่งเล่นอยู่แถวนั้นเห็นเหตุการณ์ตลอด จึงพูดเหน็บแนมสุนัขล่าสัตว์ว่า เจ้านี่ช่างไร้น้ำยาเสียจริง กระต่ายป่าตัวเล็กนิดเดียวกลับปล่อยให้หนีรอดไปได้ มันจึงตอบว่า ท่านไม่เห็นความแตกต่างระหว่างเรา ข้าวิ่งเพื่อหาอาหารค่ำเท่านั้น แต่มันวิ่งเพื่อรักษาชีวิต แม่บ้านคนหนึ่งมีห่านออกไข่เป็นทองคำได้ เธอจึงนำไข่ทองคำไปขายและนำเงินมาเก็บไว้ทุกวัน อยู่มาวันหนึ่งเธอคิดจะรวยมากกว่าเดิม เธอจึงให้อาหารห่านมากขึ้น เพราะหวังว่ามันจะออกไข่ทองคำให้เธอเพิ่มมากขึ้น แต่ปรากฏว่าห่านกินอาหารมากเกินไป จนสุดท้ายมันก็ท้องแตกตาย แม่บ้านได้แต่เสียใจเพราะความโลภของตนเอง ณ หมู่บ้านชายป่า มีเด็กเลี้ยงแกะคนหนึ่งชอบพูดโกหกเป็นประจำ วันหนึ่งเกิดนึกสนุกอยากแกล้งชาวบ้านจึงร้องตะโกนว่า ช่วยด้วยๆ หมาป่ามันจะมากินแกะแล้ว ชาวบ้านต่างพากันมาช่วย พอเด็กเลี้ยงแกะเห็นชาวบ้านวิ่งหน้าตาตื่นก็หัวเราะด้วยความชอบใจ แล้วชอบเล่นสนุปแบบนี้อีกหลายครั้ง ชาวบ้านก็พากันวิ่งหน้าตาตื่นมาช่วยเขาทุกครั้ง และพบว่าพวกเขาถูกหลอกอีกเช่นเคย จนวันหนึ่งหมาป่าก็มาจริงๆ คราวนี้เด็กเลี้ยงแกะตะโกนให้คนมาช่วยสุดเสียง ช่วยด้วยๆ หมาป่ามันจะมากินแกะแล้ว แต่ครั้งนี้กลับไม่มีชาวบ้านออกมาช่วยเด็กเลี้ยงแกะอีกแล้ว เพราะคิดว่าเขาคงจะโกหกอีก สุดท้ายเจ้าหมาป่าจึงกินแกะของเด็กเลี้ยงแกะไปทีละตัวๆ จนหมด วันหนึ่ง สิงโตออกไปล่าเหยื่อในป่า มันเห็นกระต่ายป่าตัวหนึ่งนอนหลับอยู่ จึงคิดจะจับกินเป็นอาหาร และขณะนั้นเองก็มีกวางตัวหนึ่งวิ่งผ่านมาพอดี มันจึงละสายตาจากเจ้ากระต่ายป่าแล้วรีบวิ่งตามกวางไปทันที เมื่อกวางได้ยินเสียงสิงโตวิ่งตามมาก็ตกใจ เร่งฝีเท้าอย่างไม่คิดชีวิต สุดท้ายสิงโตก็วิ่งตามกวางไม่ทัน มันจึงตัดสินใจวิ่งกลับไปหากระต่ายป่า แต่เมื่อมันกลับมาเจ้ากระต่ายป่าก็ไม่อยู่ที่เดิมเสียแล้ว สิงโตได้แต่บ่นด้วยความเสียใจว่า ข้าไม่น่าปล่อยเหยื่อที่อยู่ในมือแล้วไปวิ่งไล่เจ้ากวางนั่นเลย เพราะความโลภแท้ๆ ในที่สุดข้าก็ไม่เหลืออะไรสักอย่าง กาตัวหนึ่งเก็บขนของนกยูงที่หล่นเกลื่อนกลาดมาได้ มันจึงนำขนของนกยูงมาติดที่หางของมันและออกไปเดินเล่นใกล้กันฝูงนกยูง เมื่อนกยูงตัวอื่นๆ ในฝูงเห็นว่ากาไม่ใช่นกยูงจริงๆ จึงพากันรุมจิกตีและรุมถอนขนปลอมของกาจนหมด เจ้ากาจึงรีบวิ่งกลับไปยังฝูงของมัน แต่เหตุการณ์ที่เกิดขึ้นนั้น นำมาซึ่งความไม่พอใจให้กับกาตัวอื่นในฝูงเป็นอย่างมาก กาตัวหนึ่งจึงพูดกับมันว่า แค่เพียงขนนกสวยๆ ไม่สามารถทำให้เจ้ากลายเป็นนกที่งดงามได้หรอก ขณะที่ชายหัวล้านคนหนึ่งกำลังเดินกลับบ้าน ระหว่างเขาบังเอิญเห็นอะไรบางอย่างตกอยู่บนพื้นถนน ใครทำอะไรตกไว้น่ะ เขาก้มลงดู ขณะนั้นก็มีชายหัวล้านอีกคนหนึ่งเดินผ่านมาพอดี เขาเห็นว่าชายหัวล้านคนแรกกำลังเก็บของที่ตกอยู่จึงรีบมาขอส่วนแบ่ง ทั้งที่ยังไม่รู้ว่าของที่ตกนั้นคืออะไร ชายหัวล้านคนแรกส่ายหัวไปมา และส่งของที่เก็บได้ให้ชายหัวล้านคนที่สอง พร้อมกับพูดว่า สิ่งที่ข้าเก็บได้นั้นคือหวี น่าเสียดายที่มันไม่มีประโยชน์สำหรับข้า แต่ถ้าเกิดเจ้าอยากได้ข้าก็จะยกให้ ณ ป่าแห่งหนึ่ง มีหมีตัวหนึ่งกำลังหิวโซ เพราะไม่มีอาหารตกถึงท้องมาหลายวัน มันจึงเดินไปพบกับรังผึ้งขนาดใหญ่บนต้นไม้ มันจึงรีบปีนขึ้นไปกินอย่างตะกรุมตะกราม แต่ไม่ทันระวังจนถูกผึ้งต่อยเข้า เจ้าหมีเจ็บปวดมาก ด้วยความโกรธแค้นมันจึงทำลายรังผึ้งทั้งหมดในป่าเพื่อเป็นการระบายอารมณ์ ฝูงผึ้งทั้งหลายจึงรวมตัวกันรุมต่อยเจ้าหมีอันธพาลจนบาดเจ็บสาหัสไปทั่วทั้งตัว มันนอนซมอย่างหมดสภาพและโอดครวญว่า ถ้าเราทนเจ็บตัวเพียงครั้งเดียว ก็คงไม่ต้องมาเจ็บไปทั่วทั้งตัวขนาดนี้หรอก คนเลี้ยงแกะคนหนึ่งนำแกะไปกินหญ้าที่ริมทะเลทุกวัน เขาหลงใหลคลื่นทะเลที่สงบราบเรียบ จึงตัดสินใจเปลี่ยนอาชีพมาเดินเรือค้าขายแทน เขานำเงินที่ได้จากการขายแกะมาลงทุนซื้อสินค้าใส่เรือบรรทุกออกไปขาย เมื่อเขาแล่นเรือออกไปได้ไม่นานก็เกิดพายุพัดพาคลื่นลูกใหญ่ซัดกระหน่ำใส่เรือของเขา จนเรือเกือบล่ม เขาตัดสินใจโยนสินค้าลงทะเลแล้วกลับเข้าฝั่งเพื่อหวังรอดชีวิต วันหนึ่งขณะที่เขายืนมองทะเลอยู่นั้น ก็มีชายคนหนึ่งเดินเข้ามาพูดกับเขาว่า ท้องทะเลอันเงียบสงบนี้มันช่างมีเสน่ห์ยิ่งนัก ชายเลี้ยงแกะตอบว่า ใช่สิ เวลามันอยากได้อะไร มันก็จะทำตัวสงบเงียบให้คนลุ่มหลง แต่พอมันได้สิ่งที่มันต้องการแล้ว มันก็จะแสดงธาตุแท้ออกมา ความโหดร้ายมักซ่อนอยู่ภายใต้ความสวยงามนะท่าน สิงโตแก่อารมณ์ตัวหนึ่ง ไม่มีขนที่หัว มันจึงเอาวิกผมมาใส่ไว้บนหัวแทน วันหนึ่งขณะที่มันออกไปเดินเล่นก็บังเอิญพบกับสิงโตสาวผู้มีเสน่ห์ มันอยากสร้างความประทับใจจึงส่งยิ้มให้พร้อมกับเดินเข้าไปหา ทันใดนั้นก็มีลมแรงพัดมา ทำให้วิกของมันปลิวหายไปทิ้งให้มันยืนเซ่ออยู่กับหัวอันกลมเกลี้ยงราวกับลูกบอล มันยิ้มอย่างอายๆ แล้วพูดกับสิงโตสาวว่า ไม่แปลกหรอกที่ขนของผู้อื่นจะไม่ยอมอยู่กับข้า ในเมื่อขนของข้าเองมันก็ยังไม่อยากอยู่ด้วยเลย กาตัวหนึ่งออกไปหาอาหารที่ชายทะเล และพบหอยแมลงภู่ตัวหนึ่ง มันจึงพยายามใช้จะงอยปากของมันแงะเปลือกหอยนั้น แต่ก็ไม่มีท่าทีว่าฝาหอยจะเปิดออก กาอีกตัวบินผ่านมาจึงแนะนำว่า ทำไมเจ้าไม่ลองคาบหอยขึ้นไปสูงๆ แล้วปล่อยให้มันตกลงมากระแทกกับโขดหินดูล่ะ เจ้ากาจึงลองทำตามที่กาอีกตัวแนะนำ พอเปลือกหอยแตกออก กาตัวที่ให้คำแนะนำก็รีบบินมากินหอยที่อยู่ในเปลือกทันที ก่อนจะหัวเราะเยาะและบินหนีไป เช้าวันหนึ่งแม่ปูพาลูกปู ออกมาเดินหาอาหารที่ชายหาด แม่ปูเห็นลูกปูเดินเฉไปมา ไม่เป็นระเบียบจึงบอกกับลูกๆ ว่า ลูกจ๋าเดินแบบนี้ไม่สวยเลยนะจ๊ะ ลองเดินตรงๆ ดูสิจ๊ะ ลูกปูจึงบอกกับแม่ว่า ถ้าอย่างนั้นแม่ช่วยเดินให้พวกเราดูหน่อยสิคะ พวกเราจะได้เดินตาม แม่ปูจึงเดินให้ลูกปูดู แต่มันก็ไม่สามารถเดินให้ตรงได้เช่นเดียวกัน หลังจากวันนั้นแม่ปูจึงไม่กล้าสอนลูกปูในสิ่งที่ตนก็ทำไม่ได้อีกเลย ณ ท้องทะเลแห่งหนึ่ง มีปลาใหญ่ฝูงหนึ่งเกาะกลุ่มกันทำตัวเป็นเจ้าถิ่นรังแกฝูงปลาเล็ก พวกมันว่ายน้ำหาอาหารไปทั่ว เมื่อเจอฝูงปลาเล็กก็จะคอยข่มเหงรังแก จนไม่มีใครกล้ายุ่งกับพวกมัน พวกมันจึงมีอาหารกินอุดมสมบูรณ์ ขนาดตัวของมันจึงใหญ่ขึ้นเรื่อยๆ ต่างกับฝูงปลาเล็กที่ตัวก็ยิ่งเล็กลงๆ วันหนึ่งชาวประมงเห็นว่าแถวนี้มีปลาใหญ่อยู่มากมายจึงลงอวนทิ้งไว้ ระหว่างนั้นก็มีทั้งปลาใหญ่และปลาเล็กมาติดมากมาย ชาวประมงจึงมายกอวนขึ้น พวกปลาเล็กๆ ก็สามารถว่ายออกจากตาข่ายได้หมด ส่วนปลาตัวใหญ่ไม่ว่าจะดิ้นเท่าไหร่ ก็ไม่สามารถหลุดออกมาได้เลย ปลาตัวใหญ่จึงถูกชาวประมงจับขึ้นเรือแล้วนำไปขายที่ฝั่ง สุนัขจิ้งจอกผู้หิวโหยตัวหนึ่งเดินผ่านมายังไร่องุ่น มันเห็นพวงองุ่นที่สุกฉ่ำอยู่บนกิ่งไม้สูงจึงพูดว่า พวงองุ่นพวกนั้นคงจะช่วยให้ข้าดับกระหายได้บ้างนะ จากนั้นมันก็กระโดดหวังจะกินองุ่นแต่ก็พลาด มันจึงคิดหาวิธีอื่นดูบ้าง แต่ไม่ว่าจะทำอย่างไรก็ไม่สามารถคว้าพวงองุ่นมากินได้เลย ในที่สุดมันก็เลิกล้มความตั้งใจ แล้วพูดว่า องุ่นนั้นคงจะเปรี้ยวมาก ไม่เห็นน่ากินสักนิด แล้วมันก็เดินจากไป ณ ป่าแห่งหนึ่ง เถาองุ่นเถาหนึ่งมีผลสุกห้อยอยู่หลายพวงและมีใบหนาแน่นมาก แพะตัวหนึ่งเดินมาเห็นก็นึกอยากกิน จึงแทะเล็มกิ่งก้านและใบของเถาองุ่นอย่างเอร็ดอร่อย เถาองุ่นจึงพูดกับมันว่า ทำไมเจ้ามากินใบของข้าจนแทบไม่เหลือเช่นนี้ แต่เอาเถอะ ถ้าวันใดที่ต้นของข้าโค่นลงกับพื้น ลูกๆ ของข้าก็จะถูกไปทำเป็นไวน์ เพื่อราดศพของเจ้าในเทศกาลบูชายัญในวันข้างหน้า เจ้าแพะโง่ ณ ป่าแห่งหนึ่ง นกเค้าแมวเป็นสัตว์ที่มีความฉลาดรอยรู้กว่านกตัวอื่นๆ ในป่า มันจะคอยเป็นที่ปรึกษาให้นกตัวอื่นๆ อยู่เสมอ วันหนึ่งนกเค้าแมวสังเกตุเห็นชายคนหนึ่ง ถือสิ่งของที่สามารถทำร้ายพวกนกทั้งหลายได้เข้ามาในป่า มันจึงบินไปเตือนพวกนกให้ระวังตัวแต่กลับไม่มีใครเชื่อ หลังจากนั้นไม่นาน เรื่องที่นกเค้าแมวเตือนก็เกิดขึ้นจริง เพราะว่าสิ่งที่ชายคนนั้นนำติดมือมาด้วยก็คือปืนนั่นเอง เขายิงนกตายไปหลายตัว ส่วนพวกนกที่รอดชีวิตมาได้ต่างก็พากันยกย่องนับถือนกเค้าแมวที่มาเตือนพวกตนให้พ้นจากภัยในครั้งนี้มาได้ วันหนึ่งขณะที่กวางกำลังก้มกินน้ำในสระอยู่นั้น มันก็เหลือบไปเห็นเงาของตัวเองสะท้อนอยู่เบื้องล่าง จึงพูดขึ้นว่า โอ้ ข้าช่างงดงามอะไรเช่นนี้ เขาทั้งสอนของข้าแผ่กิ่งก้านอย่างสง่างามแต่ข้าของข้าเล็กไปหน่อย ไม่สวยเลย ทันใดนั้นมีนายพรานคนหนึ่งเดินผ่านมาพบเจ้ากวางเข้า จึงเล็งปืนไปที่มัน เจ้ากวางหันไปเห็นก็ตกใจ มันรีบวิ่งเข้าป่าไปหาพุ่มไม้หลบซ่อนตัวแต่โชคร้ายเขาของมันเกิดไปติดกับกิ่งไม้ จนทำให้มันขยับตัวไปไหนไม่ได้ นายพรานจึงตามมาทันและฆ่ามัน ก่อนตายมันได้แต่คร่ำครวญว่า ไม่เคยคิดเลยว่าเขาที่ข้าภาคภูมิใจ จะนำภัยกลับมาให้แก่ข้า วันหนึ่ง ขณะที่นักเดินทางหนุ่มกำลังเดินเรือข้ามทะเลสาบอยู่นั้น เขาก็ได้พบกับหญิงรูปงามคนหนึ่งยืนอยู่คนเดียวบนเกาะกลางทะเล เขาจึงถามว่าเธอเป็นใคร เธอตอบกลับมาว่า ฉันคือความซื่อสัตย์ ชายหนุ่มจึงถามต่อด้วยความสงสัยว่า แล้วเหตุใด เธอจึงมาอยู่อย่างโดดเดี่ยวในที่ที่ไม่มีใครเช่นนี้เล่า หญิงสาวตอบว่า เดิมทีฉันก็อยู่กับมนุษย์ทุกคนนั่นแหละ แต่ตอนนี้พวกเขาได้เลือกความไม่ซื่อสัตย์เข้ามาแทนที่ฉันแล้ว ฉันจึงต้องมาอยู่คนเดียวเช่นนี้ ณ ป่าแห่งหนึ่ง มีต้นสนกับพงหนามขึ้นอยู่ใกล้ๆ กัน ต้นสนมักชอบเหน็บแนมพงหนามเป็นประจำว่า ข้าเป็นต้นสนที่มีประโยชน์ ใช้สร้างบ้านและเครื่องเรือนสารพัด ในขณะที่เจ้ากลับไม่มีค่าอะไรเลย พงหนามจึงตอบกลับไปว่า ถูกแล้วที่ข้าเกิดมาต่ำต้อยไม่มีประโยชน์ แต่ถ้าเจ้าลองหันไปเห็นคนตัดไม้ที่กำลังถือขวานกับเลื่อยมาทางนี้ แล้วเจ้าจะอยากเป็นต้นสนหรือพงหนามอย่างข้าล่ะ ชาวนาคนหนึ่งคิดหาวิธีไล่นกที่มากินข้าวในนาของตน ด้วยความที่เขาเป็นคนขี้สงสารเลยไม่อยากวางยาหรือยิงพวกมัน ทุกครั้งที่พวกนกบินมาเขาได้แต่กางแขนวิ่งไปโบกไล่นก เมื่อฝูงนกเห็นชาวนาวิ่งมาก็พากันบินหนี แต่พอชาวนาหันหลังกลับพวกมันก็บินมาลงนาตามเดิม ชาวนาเฝ้าดูพฤติกรรมของนกอยู่หลายวันจึงคิดว่า เราน่าจะลองเอาหุ่นไล่กาไปปักไว้กลางทุ่งนาสักตัว แล้วดูว่าพวกมันจะทำอย่างไร เมื่อฝูงนกเห็นหุ่นไล่กาก็ดีใจ เขาวิ่งไปกอดหุ่นไล่กาแล้วพูดว่า เจ้ามีพระคุณกับข้ามาก ต่อจากนี้ข้าจะได้ไม่ต้องเหนื่อยและอดหลับอดนอนอีกต่อไปแล้ว ต้นถั่วต้นหนึ่งงอกและเจริญเติบโตอยู่ริมถนน มันให้เมล็ดถั่วจำนวนมากมาย จึงทำให้ผู้คนที่ผ่านไปมา แวะเก็บเมล็ดของมันเป็นประจำ บางคนใช้วิธีเขย่าลำต้น บางคนเอาหนังสติ๊กมายิง หรือไม่ก็เอาหินมาขว้างปาเพื่อให้เมล็ดถั่วหล่นลงมา ต้นถั่วได้แต่บ่นกับตัวเองว่า คนพวกนี้ช่างแย่เสียจริง ใช้วิธีต่างๆ ทำร้ายข้า เพื่อให้ได้เมล็ดถั่วจากข้า นกกระสาผัวเมียคู่หนึ่ง ชอบทะเลาะกันเป็นประจำ อยู่มาวันหนึ่ง นกตัวผู้โมโหมากจนใช้จะงอยปากจิกเข้าที่ตาของตัวเมีย มันเสียใจมากที่ทำร้ายเมีย จึงบินไปหาที่อยู่ใหม่ กาตัวหนึ่งบินมาเห็นเข้าจึงถามว่า ทำไมท่านถึงมาอยู่ที่นี่ล่ะ มันตอบว่า ข้าเผลอใช้จะงอยปากจิกทีี่ตาของเมียข้าน่ะสิ ข้ารู้สึกผิดก็เลยบินหนีออกมา เจ้ากาถามต่อว่า ใช่จะงอยปากอันนี้หรือไม่ นกกระสาพยักหน้า กาจึงพูดว่า ถึงท่านจะหนีไปไกลแค่ไหน ก็ไม่สามารถกลบความรู้สึกผิดไปได้หรอก เพราะจะงอยปากของท่านมันก็ติดตัวท่านไปทุกที่นั่นแหละ นกพิราบตัวหนึ่งรู้สึกกระหายน้ำเป็นอย่างมาก มันบินหาน้ำไปทั่วจนเหนื่อยหอบ แต่ก็ยังหาน้ำกินไม่ได้ ทันใดนั้นมันก็มองลงมายังพื้นเห็นแก้วน้ำใบหนึ่งมีน้ำอยู่ ด้วยความหิวกระหายมันจึงบินดิ่งลงไปอย่างรวดเร็ว โดยไม่ทันสังเกตให้ดีเสียก่อนว่าจริงๆ แล้วแก้วน้ำที่เห็น มันเป็นภาพวาดของจิตรกรเท่านั้น หัวของมันจึงพุ่งชนรูปภาพอย่างแรง มันจึงตกลงมาคอหักตาย ชาวคนหนึ่งเดินผ่านมาเห็นเข้า ก็จับมันไปทำอาหารกินได้อย่างง่ายดาย ณ ไร่ข้าวโพด นกกระจายตัวหนึ่งทำรังอยู่บนต้นข้าวโพด เมื่อฤดูเก็บเกี่ยวมาถึงมันก็กลัวว่าชาวนาจะมาเก็บเกี่ยวข้าวโพดก่อนที่ลูกๆ ของมันจะบินได้ แม่นกจึงสั่งให้ลูกๆ คอยฟังว่าชาวนาจะเก็บข้าวโพดกันเมื่อใด เมื่อแม่นกกลับมาลูกๆ จึงรีบบอกว่า เขาขอให้เพื่อนบ้านมาช่วยกันเก็บเกี่ยวพรุ่งนี้ แต่เพื่อนบ้านขอพลัดไปก่อน แม่นกจึงยังคงอยู่ที่เดิมต่อ รุ่งขึ้นเมื่อแม่นกกลับมาหลังจากหาอาหารลูกนกก็รีบบอกแม่นกว่า แม่จ๋า ชาวนาเขาเพิ่งบอกให้ลูกชายไปหยิบเคียวมา เขาจะลงมือวันนี้เลย แม่นกจึงบอกกับลูกๆ ว่า เราคงต้องรีบย้ายรังกันตอนนี้แล้วล่ะ เพราะถ้ามนุษย์คิดจะทำอะไรเขาจะไม่ยอมเสียเวลาเลยสักนิดเดียว กระต่ายฝูงหนึ่ง ออกหากินอย่างระมัดระวังตัวอยู่ตลอดเวลา สัตว์ตัวอื่นๆ จึงยากที่จะจับพวกมันกินเป็นอาหารได้ แต่พวกมันมีนิสัยอย่างหนึ่งคือ ชอบตื่นตูมและเชื่อคนง่าย เหยี่ยวจึงเฝ้าหาโอกาสจับกระต่ายอยู่นานจึงรู้นิสัย มันจึงแกล้งตะโกนว่า ไฟไหม้ ไฟไหม้ป่า มาทางนี้แล้ว ฝูงกระต่ายได้ยินเช่นนั้นก็พากันวิ่งหนีกันไปคนละทิศละทาง กระต่ายตัวหนึ่งพูดขึ้นว่า พวกเรา รีบหนีไปที่แม่น้ำเร็ว ฝูงกระต่ายทั้งหมดจึงพากันกระโดดลงน้ำ เมื่อเหยี่ยวสบโอกาสก็บินโฉบลงไปจับกระต่ายกินทีละตัวได้อย่างง่ายดาย วันหนึ่ง นกยูงตัวหนึ่งเดินมาอวดหางอันแสนสวยของมันกับนกกระเรียน และพูดจาเยาะเย้ยนกกระเรียนว่า หางของข้ามีสีสันสวยงามมากเลยนะ เห็นไหม เจ้านกกระเรียน แล้วดูหางของเจ้าสิ มีแต่สีขี้เถ้าไม่เห็นจะน่ามองเลยสักนิด นกกระเรียนจึงตอบกลับไปอย่างไม่ใส่ใจว่า ก็จริงอยู่ แต่ข้าบินสูงบนท้องฟ้าได้นะ ในขณะที่เจ้าทำได้แค่เพียงเดินอวดหางที่เจ้าคิดว่ามันสวยงาม อยู่บนพื้นดินเท่านั้นเอง สิงโตตัวหนึ่งได้ยินเสียงร้องดังกังวานมาแต่ไกล มันคิดว่าเจ้าของเสียงนั้นต้องเป็นสัตว์ใหญ่และน่าเกรงขามกว่าตัวมันแน่ มันสอดสายตาเดินตามหาที่มาของเสียงนั้น จนถึงริมน้ำแห่งหนึ่งมันจึงพบว่า แท้จริงแล้วเจ้าของเสียงนั้นคือกบตัวหนึ่งที่อาศัยอยู่ริมน้ำนี่เอง เจ้าสิงโตโกรธจัดตรงเข้าไปใช้อุ้งเท้าเหยียบจนกบแบนติดพื้น แล้วพูดว่า ทำไงได้ล่ะ ก็เจ้าอยากมีเสียงที่ใหญ่เกินตัวของเจ้านี่เอง กบ 2 ตัว อาศัยอยู่ในหนองน้ำแห่งหนึ่ง เมื่อถึงฤดูร้อน น้ำในหนองแห้งขอด พวกมันจึงไปหาแหล่งน้ำแหล่งใหม่ จนกระทั่งพบบ่อน้ำลึกแห่งหนึ่ง เจ้ากบตัวหนึ่งมองลงไปในบ่อและพูดกับเพื่อนว่า ในบ่อนี้มีน้ำด้วย มันน่าจะเป็นบ้านใหม่ของเราได้นะ แต่กบอีกตัวหนึ่งมีความคิดรอบคอบกว่า จึงบอกเพื่อนตัวเองว่า ช้าก่อน วันนี้ในบ่อมีน้ำอยู่ก็จริง แต่ถ้าเกิดวันข้างหน้าน้ำมันแห่งขึ้นมาล่ะ แล้วเราจะออกจากบ่อนี้ได้อย่างไร วันหนึ่งเสือสองตัวบังเอิญมาพบถ้ำแห่งหนึ่งพร้อมกัน แต่เสือสองตัวไม่อาจอยู่ถ้ำเดียวกันได้ เสือตัวหนึ่งจึงพูดว่า เจ้าไปหาถ้ำใหม่เถอะ ถ้ำแห่งนี้ต้องเป็นของข้า เมื่อพูดทั้งสองก็ต่อสู้กันเพื่อหวังจะครอบครองถ้ำ ปรากฏส่าเสืออีกตัวหนึ่งเป็นฝ่ายชนะ มันจึงพูดว่า เจ้าน่ะไม่เหมาะสมกับถ้ำใหญ่ๆ แบบนี้หรอก ผู้ที่แข็งแกร่งกว่าเท่านั้นจึงเหมาะสม เสือตัวที่แพ้จึงตอบว่า ข้าจะต้องกลับมาล้างแค้นเจ้าให้ได้ พูดจบมันก็ไปอ้อนวอนขอเทวดาให้ช่วยเสกให้มันตัวใหญ่ขึ้นจะได้เอาชนะเสือตัวนั้นได้ เทวดาไม่ช่วยและพูดว่า เจ้าจงยอมรับผลการตัดสินจะดีกว่า แพ้ก็ต้องยอมรับ เทวดาพูดจบก็เสกให้มันเป็นลูกแมวตัวน้อยแทน เพื่อให้บทเรียนแก่มัน นานมาแล้วเสือกับจระเข้เป็นเพื่อนรักกัน พวกมันมักจะนั่งคุยกันเป็นประจำทุกวัน วันหนึ่งจระเข้เล่าเรื่องบรรพบุรุษของมันให้เสือฟังว่า บรรพบุรุษของข้ามีการสืบทอดต่อกันมายาวนานกว่าพวกเจ้ามากนัก เสือได้ยินเช่นนั้นก็หัวเราะและพูดว่า ไม่ต้องเอ่ยถึงบรรพบุรุษของเจ้าหรอก แค่ข้ามองลายบนผิวหนังของเจ้า ข้าก็รู้แล้วว่าบรรพบุรุษของพวกเจ้าเป็นอย่างไร เต่าตัวหนึ่งขอร้องให้นกอินทรีช่วยพามันย้ายไปอยู่บ้านใหม่ โดยสัญญาว่าจะตอบแทนด้วยสิ่งของล้ำค่า นกอินทรีตอบตกลงก่อนจะใช้กรงเล็บจิกกระดองเต่าไว้ แล้วค่อยๆ พามันบินขึ้นฟ้า ระหว่างทางกาตัวหนึ่งบินผ่านมาเห็นเข้า มันบอกกับนกอินทรีว่า เต่าเป็นอาหารรสเลิศมากเลยนะเจ้ารู้ไหม แต่กระดองของมันแข็งมากนะ นกอินทรีตอบ กาจึงแนะนำนกอินทรีว่า ก้อนหินสามารถทำให้กระดองของมันแตกได้อย่างง่ายดาย เมื่อนกอินทรีได้ยินเช่นนั้นก็ปล่อยเต่าตกลงมากระแทกกับก้อนหินขนาดใหญ่จนกระดองแตกตาย เต่าจึงต้องกล่ยเป็นอาหารอันโอชะของนกทั้งสองไปในที่สุด วันหนึ่งในฤดูร้อน นกอินทรีตัวหนึ่งกำลังจ้องจะจับกระต่ายป่าจากหน้าผาสูง ขณะที่มันบินทะยานลงมาเพื่อโฉบกระต่ายป่า มันก็ได้ยินเสียงหวีดหวิวของลูกธนูที่ฝ่าอากาศจากที่ใดที่หนึ่ง จากนั้นลูกธนูก็ปักที่ตัวมันพอดี มันเจ็บปวดมาก ก่อนที่มันจะตายมันก็เหลือบไปเห็นว่าลูกธนูที่ปักร่างมันนั้นมีขนของนกอินทรีติดอยู่ มันจึงพูดว่า ข้าต้องมาตายด้วยลูกธนูที่ประดับด้วยขนของพวกข้าเอง มันยิ่งเพิ่มควมเจ็บปวดให้ข้ามากขึ้นเป็นเท่าตัว แมวตัวหนึ่ง เห็นนกบินมาเกาะที่พุ่มไม้หน้าบ้านทุกวัน ก็คิดอยากจะจับมากินเป็นอาหารมันพยายามไล่จับอยู่หลายครั้งแต่ก็ไม่ได้เสียที วันหนึ่ง มันจึงออกอุบายเชิญให้ฝูงนกมาร่วมงานวันเกิด ฝูงนกหลงเชื่อและมาตายคำเชิญของแมว ทันทีที่ฝูงนกเข้ามาในบ้าน แมวก็รีบปิดประตูทันที นกตัวหนึ่งมองไปรอบบ้านไม่เห็นมีสัตว์อื่นๆ จึงถามแมวว่า นี่ท่านไม่ได้เชิญหนูหรือหมามาด้วยหรอกเหรอ แมวตอบว่า ถ้าข้าเชิญพวกนั้นมา ข้าคงจะจัดการกับพวกเจ้าได้ยากขึ้นน่ะสิ พูดจบมันก็ค่อยๆ จับนกกินทีละตัวจนหมด ณ หนองน้ำแห่งหนึ่ง มีกบสองตัวอาศัยอยู่ใกล้ๆ กัน ตัวหนึ่งอาศัยอยู่ในหนองน้ำลึก ส่วนอีกตัวอาศัยอยู่ในแอ่งน้ำตื้นใกล้ทางเกวียน วันหนึ่งเจ้ากบในหนองน้ำลึกพูดกับเพื่อนของมันว่า ข้าว่าตรงนั้นไม่ค่อยปลอดภัยนะ เจ้าย้ายมาอยู่กับข้าน่าจะดีกว่า แต่กบอีกตัวปฏิเสธว่า ไม่เป็นไรหรอกข้าชินกับแอ่งน้ำนี้แล้ว และอีกอย่างข้าไม่อยากต้องไปปรับตัวกับที่ใหม่ด้วย หลังจากนั้นไม่กี่วันต่อมา เจ้ากบที่อยู่ในหนองน้ำลึกก็ได้รับข่าวร้ายว่าเพื่อนของมันถูกเกวียนทับตายไปเสียแล้ว วันหนึ่งพระอาทิตย์แจ้งข่าวกับบรรดาสัตว์ป่าว่าตนจะแต่งงาน ฝูงกบได้ยินเช่นนั้นก็ตกใจพากันประท้วง เทพที่ดูแลป่าอยู่ได้ยินเข้าจึงถามพวกกบว่า ทำไมพวกเจ้าถึงต้องคัดค้านการแต่งงานของพระอาทิตย์ด้วยล่ะ ในเมื่อมันไม่เห็นจะเกี่ยวกับพวกเจ้าเลย กบจึงพูดว่า เกี่ยวสิท่าน แต่พระอาทิตย์ดวงเดียวหนองน้ำยังแห้ง จนพวกข้าตายไปหลายตัวแล้ว ถ้าหากมีพระอาทิตย์สองดวง พวกข้าและสัตว์อื่นๆ จะอยู่กันได้อย่างไร หนูตัวหนึ่งออกเดินทางท่องเที่ยวจนมาถึงลำธาร เพื่อหาอาหาร มันเห็นว่าอีกฝั่งของลำธารมีอาหารอุดมสมบูรณ์ จึงคิดจะข้ามฝั่งไป มันเดินไปหากบที่อยู่แถวนั้น แล้วบอกให้พามันว่ายน้ำข้ามไป แต่กบปฏิเสธ ข้าก็ตัวพอๆ กับท่าน แล้วข้าจะพาท่านข้ามไปได้อย่างไร หนูไม่ยอมและยืนยืนที่จะไปให้ได้ ด้วยความรำคาญกบจึงยอมโดยให้หนูเอาเท้าผูกติดกับเท้าของมันแล้วว่ายน้ำพาไป เมื่อมาถึงกลางลำธารกบว่ายน้ำต่อไปไม่ไหวจึงหยุด และก่อนที่ทั้งสองจะจมน้ำไปด้วยกัน ก็มีนกเหยี่ยวตัวหนึ่งบินผ่านมาเห็นเข้า จึงบินโฉบลงมาคาบทั้งสองไปกินพร้อมๆ กัน ณ สนามหญ้าแห่งหนึ่ง เด็กชายคนหนึ่งวิ่งเล่นผ่านมาเห็นฝูงกบอาศัยอยู่ในบ่อน้ำ เขาจึงเกิดนึกสนุกหยิบเอาก้อนหินมาปาใส่ฝูงกบเล่น เขาจะหัวเราะชอบใจทุกครั้งที่ปาก้อนหินโดนกบ ระหว่างที่เขากำลังสนุกอยู่กับการปาหินนั้น กบตัวหนึ่งทนไม่ได้ที่เห็นเพื่อนของมันต้องตายไปทีละตัว โดยที่เด็กชายคนนั้นไม่รู้สึกอะไรเลย มันจึงพูดขึ้นมาว่า เจ้าเด็กซน เลิกเล่นสนุกได้แล้ว รู้ไหมว่าความสนุกของเจ้า มันทำให้พวกข้าต้องตายไปเป็นจำนวนมากแค่ไหน เจ้าชายองค์หนึ่ง ฝึกลิงไว้เต้นระบำจนมันสามารถเลียนแบบท่าทางของมนุษย์และเต้นรำได้สวยพอๆ กับคนเลยทีเดียว วันหนึ่งมีงานฉลองของเมือง เจ้าชายจึงให้พวกลิงร่วมแสดงด้วย บรรดาฝูงลิงแต่งตัวด้วยเสื้อผ้าหน้ากากสวยงามและเต้นรำกันอย่างสนุกสนาน จนได้รับเสียงปรบมือจากผู้ชม ชาวเมืองคนหนึ่งเกิดความรู้สึกริษยา จึงหยิบลูกนัทมาหนึ่งกำมือแล้วขว้างไปบนเวที เมื่อฝูงลิงเห็นลูกนัทต่างก็ลืมการแสดงพากันดึงทึ้งเสื้อผ้าหน้ากากออก แล้ววิ่งกรูกันเข้ามาแย่งกินลูกนัท การแสดงจึงจบลงด้วยความวุ่นวายในที่สุด แม่ลิงตัวหนึ่งออกลูกมาสองตัว มันทะนุถนอมเอาใจใส่ลูกตัวหนึ่งเป็นอย่างดี ไปไหนก็พาไปด้วยตลอด ส่วนลูกอีกตัวหนึ่งกลับทิ้งขว้างไม่สนใจ จนสุดท้ายลูกตัวที่เลี้ยงดูราวกับไข่ในหินนั้น ก็อยู่ไม่รอดและตายไปในที่สุด เพราะมันอ่อนแอเกินกว่าจะช่วยเหลือตัวเองได้ แต่ลูกอีกตัวที่ต้องดูแลตัวเองมาตลอด กลับเข้มแข็งและสามารถเอาตัวรอดได้ดี ลิงตัวหนึ่งอาศัยอยู่ในป่าริมลำธาร มันเห็นว่าอีกฝั่งของลำธารมีผลไม้มากมายจึงคิดหาวิธีข้ามไป วันหนึ่งลิงเห็นเต่าว่ายน้ำอยู่ใกล้ๆ จึงแกล้งชมเต่าว่า ท่านเต่า ตั้งแต่ข้าเกิดมายังไม่เคยเห็นใครว่ายน้ำเก่งเท่าท่านมาก่อนเลย ข้าล่ะอิจฉาท่านจริงๆ เมื่อเต่าได้ยินดังนั้นก็รู้สึกภาคภูมิใจ จึงบอกลิงว่า เจ้าลิง ขึ้นหลังข้ามาสิ เดี๋ยวข้าจะพาเจ้าไปเที่ยวเล่นอีกฝั่งของลำธาร ลิงรีบกระโดดขึ้นหลังเต่าอย่างรวดเร็ว เมื่อข้ามมาถึงอีกฝั่ง มันก็รีบกระโดดลงและตะโกนเยาะเย้ยเต่าว่า จริงๆ แล้วเจ้าน่ะว่ายน้ำเชื่องช้าพอๆ กับเวลาที่เจ้าเดินนั่นแหละ ถ้าเจ้าไม่มีประโยชน์กับข้า ข้าก็คงไม่เอ่ยปากชมเจ้าหรอก เจ้าเต่าโง่เอ๋ย ณ ป่าแห่งหนึ่ง ลิงฝูงหนึ่งปรึกษาหารือกันว่าพวกมันจะไปอยู่ที่ไหนกันดี ระหว่างในป่ากับในเมือง ระหว่างที่รอการตัดสินใจ ลิงอาวุโสที่สุดในฝูงก็พูดขึ้นมาว่า ข้าไม่รู้หรอกนะว่าพวกเจ้าจะตัดสินใจกันอย่างไร แต่ที่ข้ารู้แน่ๆ คือถ้าพวกเจ้าก้าวขาข้ามกำแพงเมืองไปแล้วล่ะก็มันจะเป็นเรื่องง่ายมากที่พวกมนุษย์จะจับเจ้า ครั้งหนึ่งนานมาแล้ว ขณะที่ลูกกบกำลังวิ่งเล่นอยู่ริมบ่อน้ำ มันก็เจอกับสัตว์ประหลาดตัวหนึ่ง มันจึงรีบกลับไปเล่าให้พ่อฟัง พ่อจ๋า หนูไปเจอสัตว์ประหลาดมา มันน่ากลัวมาก มันมีเขาบนหัว หางยาว แล้วตัวมันก็ใหญ่เท่าภูเขา พ่อกบตอบว่า อ๋อ มันคือวัว ตัวมันใหญ่กว่าพ่อนิดเดียวเอง พูดจบมันก็เป่าลมเข้าท้องตัวเองครั้งแล้วครั้งเล่า แล้วจึงถามลูกกบว่า พ่อตัวใหญ่เท่ามันหรือยัง ลูกกบตอบว่า ยังพ่อ มันใหญ่กว่านี้เยอะเลย พ่อกบเป่าลมเข้าท้องแล้วถามลูกชายอีก ใหญ่กว่านี้อีกพ่อ พ่อกบได้ยินเช่นนั้นก็หายใจเข้าลึกๆ เป็นครั้งสุดท้าย แล้วพูดว่า พ่อมั่นใจว่า วัวตัวนั้นไม่มีทางใหญ่เท่า พูดได้เพียงเท่านั้นร่างของมันก็ระเบิดทันที แมงป่องตัวหนึ่ง ขอร้องให้กบช่วยพาข้ามไปยังอีกฝั่งของแม่น้ำ กบจึงถามด้วยความระแวงว่า แล้วถ้าเกิดเจ้าต่อยข้าขึ้นมาล่ะ เจ้าไม่ต้องกลัวหรอก เพราะถ้าข้าต่อยเจ้าข้าก็จะต้องจมน้ำตายไปด้วยเหมือนกัน แมงป่องตอบ กบจึงยอมให้แมงป่องขึ้นหลังแต่เมื่อใกล้ถึงฝั่งก็มีแมลงตัวหนึ่งบินมาตอบแมงป่อง มันเผลอต่อยกบด้วยความตกใจ กบเริ่มอ่อนแรงและกำลังจะจมน้ำก่อนที่มันทั้งคู่จะตาย กบก็ถามขึ้นว่า ทำไมเจ้าถึงทำเช่นนี้ ข้าไม่ได้ตั้งใจ แต่มันเป็นสัญชาตญาณของข้า แมงป่องตอบ กลางป่าใหญ่แห่งหนึ่ง ลิงและค้างคาวอาศัยอยู่ในป่าเดียวกัน วันหนึ่งลิงเกิดอยากมีแขนและขาสั้นเหมือนค้างคาว มันจึงถามค้างคาวว่า ทำไมแขนขาของเจ้าถึงได้สั้นนัก ค้างคาวตอบว่า คงเป็นเพราะว่าข้าต้องนอนห้อยหัว เกร็งแขนขาทุกวันละมั้ง แขนขาของข้าถึงได้สั้น เมื่อเจ้าลิงโง่ได้ยินเช่นนั้น มึงจึงลองนอนห้อยหัวเหมือนอย่างค้างคาวทำบ้าง ไม่นานนักมันก็เลือดตกหัวตาย ลิงตัวหนึ่งเกิดมามีหางสั้นมาก มันได้แต่เฝ้ามองลิงตัวอื่นๆ และอยากมีหางยาวบ้าง จะได้ห้อยโหนต้นไม้คล่องแคล่วเหมือนพวกมัน วันหนึ่งสุนัขจิ้งจอกเดินผ่านมา เจ้าลิงเห็นสุนัขจิ้งจอกมีหางที่ยาวแต่ไม่ได้ใช้ประโยชน์ มันจึงพูดกับสุนัขจิ้งจอกว่า หางของท่านทั้งและสวยเหลือเกิน ข้าขอแบ่งหางของท่านมาสักหน่อยได้ไหม แต่สุนัขจิ้งจอกปฏิเสธว่า ปล่อยให้หางของข้ายาวเกินความจำเป็นอยู่เช่นนี้ ยังดีกว่าต้องแบ่งมันให้กับลิงอย่างเจ้า มดตัวหนึ่งเดินไปหาน้ำกินที่หนองน้ำ มันรีบกินน้ำอย่างกระหายจนไม่ทันระมัดระวังตัวพลาดตกลงไปในน้ำจนใกล้จะจม บังเอิญนกเขาที่เกาะอยู่บนกิ่งไม้เหนือหนองน้ำเห็นเข้าพอดี มันจึงรีบจิกขั้วใบไม้ให้ร่วงลงไปในน้ำใกล้ๆ กับตัวมด เจ้ามดเห็นเช่นนั้นก็รีบไต่ขึ้นไปบนใบไม้ และลอยมาถึงฝั่งได้อย่างปลอดภัย ขณะที่มดกำลังจะกล่าวขอบคุณนกเขา มันก็เหลือบไปเห็นนายพรานกำลังเลงธนูไปที่นกเขา มันรีบเดินเข้าไปกัดเท้าของนายพรานอย่างแรง นายพรานร้องด้วยความเจ็บปวด นกเขาจึงรู้ตัวและบินหนีไปได้ทัน ณ หมู่บ้านแห่งหนึ่ง มีไก่ตัวหนึ่งขันเก่งมาก ทุกเช้าตรู่มันจะตื่นขึ้นมาขันเสียงดังกังวานและมันก็คิดว่าที่ดวงอาทิตย์ลอยขึ้นมาจากขอบฟ้าได้นั้น เป็นเพราะได้ยินเสียงของมันนั่นเอง คืนหนึ่งเจ้าไก่รู้สึกเจ็บคอ มันจึงบ่นกับดวงดาวว่า หากเรายังเจ็บคออยู่เช่นนี้ แล้วพรุ่งนี้เช้า ใครจะขันเรียกดวงอาทิตย์ให้ขึ้นมาจากขอบฟ้าล่ะ ดวงดาวจึงตอบไปว่า เจ้าไก่เอ๋ย ไม่ต้องกังวลไปหรอก เพราะตั้งแต่สมัยบรรพบุรุษเจ้า พวกไก่อย่างเจ้าก็ถูกมนุษย์ฆ่าตายไปเป็นจำนวนมากเพื่อนำไปทำอาหาร แต่ข้าก็ยังเห็นว่าดวงอาทิตย์ขึ้นมาส่องแสงในตอนเช้า ได้เองจนถึงทุกวันนี้ หอยทากตัวหนึ่งคลานไปพบกับกระจกบานเล็กๆ เข้า เมื่อมันเห็นแสงแวววาวของกระจกมันก็รู้สึกหลงใหล จึงขึ้นไปเดินบนกระจกทันที มันพยายามคลานไปรอบๆ เพื่อเรียกร้องความสนใจ แต่กระจกก็ไม่ตอบโต้ใดๆ ในที่สุดมันจึงคลานจากไป ทิ้งเพียงร่องรอยเลอะเทอะไว้เต็มกระจก วันต่อมาลิงตัวหนึ่งเดินผ่านมาพบกระจกบานเดียวกัน ลิงหยิบขึ้นมาส่องดู พร้อมพูดว่า ทำไมเจ้าถึงปล่อยให้คนอืนมาทำให้ตัวเจ้าสกปรกเช่นนี้ได้นะ ช่างน่ารังเกียจเสียจริง ลิงตัวหนึ่งปีนขึ้นไปนั่งกินผลไม้บนต้นไม้ ขณะที่มันกำลังกินอยู่อย่างเอร็ดอร่อยนั้นก็มีมดตัวหนึ่งมากัดที่ฝ่าเท้ามัน โอ๊ย เจ้ามากัดข้าทำไม ข้าไปทำอะไรให้ ลิงถาม ก็นี่มันที่ของข้า ใครเข้ามาข้าก็กัดหมดนั่นแหละ มดตอบ ทั้งๆ ที่ข้าไม่เคยคิดจะทำอะไรเจ้าเลยเนี่ยนะ ลิงถามด้วยความโมโห ก็ใช่นะสิ มดยืนยันเสียงแข็ง ในเมื่อเจ้ามากัดข้าก่อน ข้าก็ชักอยากจะกินมดขึ้นมาเสียแล้วล่ะ พูดจบเจ้าลิงก็จับมดเข้าปากเคี้ยวทันที เด็กชายคนหนึ่งชอบคุยโอ้อวดกับใครต่อใครว่าเขาสามารถกินน้ำให้หมดทะเลได้เขาเทียวคุยโอ้อวดกับชาวบ้านไปทั่ว แต่มีชายคนหนึ่งไม่เชื่อในสิ่งที่เขาพูด เด็กชายจึงพูดว่า งั้นเรามาพนันกันไหม ถ้าข้าทำได้จริง ท่านต้องจ่ายเงินให้ข้า ชายคนนั้นจึงบอกว่า ถ้าเช่นนั้น เจ้าจงไปดื่มน้ำทะเลให้หมดก่อนเถอะ เด็กชายจึงตอบว่า ได้อยู่แล้ว แต่ว่าพวกท่านต้องไปกั้นไม่ให้แม่น้ำไหลลงสู่ทะเลก่อน แล้วข้าจะดื่มน้ำทะเลให้หมดตามที่พนันกันไว้ ไส้เดือนตัวหนึ่งมุดดินขึ้นมาโผล่ในกะลา มันนอนหลับในนั้นอย่างสบายใจ สักพักก็มีหิ่งห้อยตัวหนึ่ง บินเข้ามาในกะลาที่มันอยู่ จากนั้นในกะลาก็มีแต่แสงสว่างของมัน มันจึงพูดว่า ดูสิ โลกนี้เป็นของข้าแล้ว มีแต่แสงสว่างของข้าเต็มไปหมด ไส้เดือนก็ตื่นขึ้น พูดด้วยความรำคาญว่า ดูนี่ซะก่อน จากนั้นเจ้าไส้เดือนก็ยืดตัวให้เต็มกะลาและอวดว่า ข้าต่างหากที่เป็นเจ้าโลก ในขณะที่ทั้งสองกำลังถกเถียงกันอยู่นั้น ก็มีไก่ตัวหนึ่งเดินผ่านมา ได้ยินเสียงเข้า เจ้าไก่จึงใช้เท้าเขี่ยกะลาออก พร้อมกับพูดว่า ข้าต่างหากล่ะที่เป็นเจ้าโลก จากนั้นเจ้าไก่ก็จิกมันทั้งคู่กินเป็นอาหารทันที วันหนึ่งในฤดูร้อน นกนางแอ่นตัวหนึ่งยืนอวดโฉมอยู่บนกิ่งไม้ ขณะที่มันกำลังหลงใหลในความสวยงามของขนมันอยู่นั้น ก็มีกาตัวหนึ่งบินลงมาเกาะที่กิ่งไม้ มันจึงดูถูกกาว่า กาขนดำอย่างเจ้า อย่าคิดมาเทียบความงามกับข้าเลย เจ้ากาจึงตอบกลับไปว่า ขนของเจ้าอาจจะดูดีในฤดูร้อน แต่ขนที่ดำหนาของข้าจะให้ความอบอุ่นแก่ข้าได้ตลอดทั้งฤดูหนาวเลยทีเดียว วันหนึ่ง แม่ไก่ตัวหนึ่งออกไปหาอาหารตามทุ่งหญ้าตามปกติ มันเดินคุ้ยเขี่ยไปเรื่อย จนพบกับไข่งูเข้าโดยบังเอิญ ด้วยสัญชาติญาณของความเป็นแม่ มันจึงนำไข่งูกลับมาฟูมฟักทะลุทนอมเป็นอย่างดี จนลูกงูฟักออกมา นกนางแอ่นผ่านมาเห็นเข้าจึงเตือนแม่ไก่ด้วยความหวังดีว่า เจ้าทำอะไรลงไปรู้บ้างไหม หากเจ้าปล่อยให้มันเติบโต ในวันข้างหน้าจะเป็นอันตรายแก่ผู้อื่นได้และตัวแรกที่จะถูกทำร้ายก็คือตัวเจ้าเอง วันหนึ่งหลังจากที่เด็กสาวรีดนมวัวเสร็จ เธอก็เทน้ำนมวัวใส่ถัง แล้วเทินไว้บนหัวเพื่อจะไปขายที่ตลาด ระหว่างทางเธอก็จินตนาการไปต่างๆ นานาว่า ถ้าฉันขายนมได้ฉันจะนำเงินไปซื้อไข่ไก่เอามาฟักเป็นตัว เมื่อเลี้ยงจนโตพอก็จะเอาไปขาย แล้วนำเงินไปซื้อเสื้อผ้าสวยๆ มาไว้ใส่ไปงานเลี้ยง คงจะมีเด็กหนุ่มมาขอฉันเต้นรำมากมายแน่ๆ คิดมาถึงตรงนี้แล้วเธอก็หัวเราะอย่างมีความสุขจนหัวของเธอสั่นคลอนไปมา ทันใดนั้นถังนมที่อยู่บนหัวของเธอก็ตกลงสู่พื้น เคร้ง ความฝันทั้งหมดของเธอจึงพังทลายหายไปกับนมที่หกออกจากถังนั่นเอง ณ ห้องครัวของบ้านหลังหนึ่ง มีหม้อดิน 1 ใบและกระทะเหล็กอีก 1 ใบ ทั้งสองมักจะทะเลาะกันเป็นประจำ วันหนึ่งหม้อดินเกิดโมโหกระทะเหล็กอย่างมากจึงพูดว่า เจ้าอยากจะเตะข้างั้นหรอ เชิญเลย แต่ข้าว่าเจ้าอย่าเสี่ยงเลยจะดีกว่า เพราะถ้าเจ้าเตะข้าเจ้าจะต้องแตกเป็นเสี่ยงๆ แน่นอน ส่วนข้าก็คงจะไม่เป็นอะไรเลย หม้อดินได้ยินเช่นนั้นก็เงียบ หลังจากนั้นเป็นต้นมาเวลาที่หม้อดินโกรธหรือจะพูดอะไรก็มักจะระมัดระวังอยู่เสมอ ณ ทุ่งหญ้ากว้าง กวางน้อยตัวหนึ่งนอนป่วยอยู่เพียงลำพัง เพื่อนๆ ของมันรู้ข่าวจึงพากันมาเยี่ยม เมื่อมาถึงก็เห็นว่าบริเวณที่เจ้ากวางอยู่ มีทุ่งหญ้าขึ้นเขียวขจีน่ากินมาก บรรดาเพื่อนๆ จึงพากันกินหญ้าในบริเวณนั้นจนหมด เมื่อเจ้ากวางหายป่วยก็รู้สึกหิวมันจึงออกไปหาหญ้ากิน แต่แล้วก็ต้องพบกับความว่างเปล่า เจ้าพวกเพื่อนๆ ต้องกินหญ้าไปหมดแน่ๆ เจ้ากวางน้อยเดินหาหญ้ากินไปจนทั่วทั้งทุ่งแต่ไม่มีอาหารเหลืออยู่เลย ในที่สุดเจ้ากวางน้อยจึงต้องอดอาหารตาย หมาป่าตัวหนึ่งรูปร่างใหญ่โตและมีพละกำลังมากกว่าทุกตัวในฝูง หมาป่าตัวอื่นๆ จึงพากันเรียกมันว่า สิงโต แต่มันกลับหลงคิดว่าที่พวกหมาป่าเรียกมันแบบนั้น ก็เป็นเพราะมันเหมือนสิงโตจริงๆ มันจึงออกจากฝูงสิงโต สุนัขจิ้งจอกชราตัวหนึ่งเห็นเข้าจึงเตือนว่า ข้าไม่นึกเลยว่าเจ้าจะมีความคิดโง่ๆ แบบนี้ ถึงแม้ร่างกายเจ้า จะมีขนาดเท่าสิงโตในสายตาของหมาป่า แต่ในสายตาของสิงโตเจ้าก็เป็นแค่หมาป่าตัวหนึ่งอยู่ดี วันหนึ่งเทพจูปิเตอร์ประกาศว่า พระองค์จะแต่งตั้งราชาแห่งนก นกตัวใดที่มีขนสวยที่สุดจะได้ครองตำแหน่งนี้ กาคิดว่ามันคงไม่มีทางได้ตำแหน่งแน่ๆ เพราะขนของมันน่าเกลียดมันจึงไปที่ลำธารที่พวกนกชอบมาทำความสะอาดขนกัน แล้วก็รอให้พวกนกกลับไปหมด มันจึงแอบเก็บขนสวยๆ ที่นกบางตัวทำร่วงไว้ แล้วนำมาผูกเข้ากับขนของตัวเอง เมื่อถึงวันคัดเลือก หลังจากที่เทพจูปิเตอร์พิจารณาอย่างรอบคอบแล้วจึงเลือกให้กาเป็นราชาแห่งนก แต่นกตัวอื่นๆ จำได้ว่าขนสวยๆ พวกนั้นที่อยู่บนตัวกา เป็นขนของพวกมัน มันจึงพากันรุมจิก จนขนที่กาขโมยมาหลุดออกหมด ในที่สุดมันจึงต้องกลับไปเป็นกาเหมือนอย่างที่มันเคยเป็นตามเดิม นานมาแล้วมีคนแก่อยู่คนหนึ่ง เป็นคนใจร้อนและไม่ชอบเด็ก เมื่อเห็นเด็กที่ไหนเป็นต้องดุด่าและว่ากล่าวเสียทุกครั้งไป จนกระทั่งในวันหนึ่ง เขาได้พบกับเด็กคนหนึ่งและต่อว่าเด็กคนนั้น เจ้าเป็นเด็กที่แย่มาก ขึ้นชื่อว่าเด็กย่อมเลวทรามต่ำช้ากันทุกคน เด็กคนนั้นจึงย้อนถามกลับไป แล้วลุงล่ะ ลุงไม่เคยเป็นเด็กมาก่อนหรือไงครับ ในวันที่อากาศร้อนจัด เจ้ากาน้อยตัวหนึ่งกำลังกระหายน้ำอย่างมาก ปีกของมันเริ่มอ่อนแรงลงทุกที มันจึงหยุดพักใต้ต้นไม้ มันหันไปเห็นเหยือกน้ำขนาดใหญ่วางอยู่แต่ในน้ำนั้นมีอยู่แค่ก้นเหยือก ซึ่งมันไม่สามารถเอาจะงอยปากของมันลงไปกินน้ำได้ ระหว่างที่เจ้ากากำลังคิดหาวิธีที่จะกินน้ำในเหยือกนั้น สายตาของมันก็เหลือบไปเห็นก้อนกินมากมายบนพื้น มันจึงค่อยๆ คาบก้อนหินใส่ลงไปในเหยือกน้ำ น้ำก็ค่อยๆ สูงขึ้นๆ จนมาถึงปากเหยือก เจ้ากาน้อยแสนฉลาดจึงได้กินน้ำอย่างง่ายดาย ณ ป่าแห่งหนึ่ง มีต้นโอ๊กขึ้นเรียงรายเป็นจำนวนมาก บรรดาคนตัดไม้จึงพากันเข้าไปตัดพวกเขาช่วยกันตัดและผ่ามันออกเป็นท่อนๆ จากนั้นก็ใช้กิ่งของมันทำเป็นลิ่มเพื่อขัดกับลำต้น เหล่าต้นโอ๊กที่ยังไม่ตัดเมื่อเห็นเช่นนั้นก็ได้แต่บ่นในใจว่า ข้าไม่เคยสนใจขวานหรือเลื้อยที่พวกเขานำมาฟันถอนรากถอนโครข้าเลย แต่สิ่งที่ข้าเสียใจที่สุดคือ ชิ้นส่วนลิ่มเล็กๆ พวกนั้นมันทำมาจากกิ่งก้านของพวกข้าเอง ณ ป่าแห่งหนึ่ง สิงโตและสุนัขจิ้งจอกเป็นเพื่อนรักกัน พวกมันมักจะออกล่าเหยื่อมาแบ่งปันกันกินเป็นประจำ วันหนึ่งสิงโตคิดอุบายจัดงานเลี้ยงขึ้นมาและให้สุนัขจิ้งจอกเชิญลามาร่วมงานด้วย เมื่อลามาถึงงานเลี้ยง ก็ถูกสิงโตและสุนัขจิ้งจอกตะปบตายทันที สิงโตบอกกับสุนัขจิ้งจอกว่า ข้าจะออกไปล่าเหยื่อมาเพิ่ม ระหว่างนี้เจ้าห้ามแตะต้องลาเป็นอันขาด มิเช่นนั้นเจ้าก็จะกลายเป็นอาหารของข้าเช่นกัน พูดจบสิงโตก็เดินจากไป เวลาผ่านไปเกือบค่ำสุนัขจิ้งจอกเริ่มทนหิวไม่ไหว จึงแอบกินสมองลาไป เมื่อสิงโตกลับมาก็พบว่ากะโหลกของลาว่างเปล่า มันจึงถามสุนัขจิ้งจอกว่า นี่เจ้าแอบกินสมองลาก่อนข้ารึ สุนัขจิ้งจอกนั้นแสนฉลาดจึงตอบไปว่า โธ่ท่าน ลามันมีสมองซะที่ไหน ถ้ามันมีสมองมันจะโง่มาให้เรากินง่ายๆ หรือ สุนัขจิ้งจอกตัวหนึ่งหนีการตามล่าของนายพรานมาเจอกับคนตัดไม้ มันจึงขอหลบตัวซ่อน ข้าขอซ่อนตัวที่นี่หน่อยได้ไหม คนตัดไม้ตอบว่า ได้สิ เจ้าเข้าไปหลบในกระท่อมก่อนแล้วกัน สุนัขจิ้งจอกรีบวิ่งเข้าไปในกระท่อม สักครู่นายพรานตามมาทันเจอคนตัดไม้จึงถามว่า เจ้าเห็นสุนัขจิ้งจอกผ่านมาทางนี้บ้างไหม คนตัดไม้ปฏิเสธ แต่มือของคนตัดไม้พยายามชี้บอกว่าสุนัขอยู่ในกระท่อม นายพรานไม่เข้าใจในสิ่งที่คนตัดไม้พยายามบอกจึงเดินจากไป ฝ่ายสุนัขจิ้งจอกเมื่อเห็นว่านายพรานไปแล้วจึงออกมาจากกระท่อมและกำลังจะเดินหนีไป คนตัดไม้จึงพูดขึ้นว่า เดี๋ยวก่อน ข้าช่วยชีวิตเจ้าไว้ เจ้าไม่คิดจะขอบคุณข้าบ้างเลยเหรอ สุนัขจิ้งจอกจึงตอบว่า ข้าก็อยากจะขอบใจท่านนะ ถ้าท่านมีเจตนาช่วยชีวิตข้าจากใจจริง พูดจบมันก็เดินจากไป ณ บ้านหลังหนึ่ง ชายชราเจ้าของบ้านจุดเทียนไขเพื่อให้แสงสว่าง เนื่องจากสมัยนั้นยังไม่มีไฟฟ้าใช้ ยิ่งเทียนใกล้จะหมดแท่งก็กลับยิ่งเปล่งแสงสว่างมากขึ้น มันจึงคุยอวดกับเจ้าของบ้านว่า แสงเทียนของข้าสว่างกว่าดวงดาว ดวงจันทร์และดวงอาทิตย์อีกนะ เจ้าเทียนไขพูดไม่ทันจะขาดคำ ทันใดนั้นก็มีสายลมพัดผ่านมาทางหน้าต่างทำให้เทียนดับวูบลงทันที เจ้าของบ้านจึงพูดกับเทียนไขว่า ดวงดาว ดวงจันทร์ และดวงอาทิตย์นั้น สามารถให้แสงสว่างได้โดยไม่ต้องมีผู้ใดจุดและยากที่จะดับ แต่เจ้านอกจากจะต้องมีคนมาจุดให้ติดไฟแล้ว ยังให้แสงสว่างได้ไม่นาน แค่สายลมวูบหนึ่งที่พัดมาก็สามารถดับเจ้าได้แล้ว เพราะฉะนั้นเจ้าอย่าได้หยิ่งทะนงตนไปนักเลย เจ้าเทียนไข ณ บ้านเชิงเขา มีสองตายายอาศัยอยู่กับแม่ไก่ 1 ตัว และลูกไก่อีก 7 ตัว ตายายเลี้ยงดูพวกมันเป็นอย่างดี วันหนึ่งมีพระธุดงค์มาปักกลด ตากับยายจึงพากันไปกราบไหว้ และกลับมาคุยกันว่าพรุ่งนี้จะทำอาหารอะไรไปถวายพระกันดี พืชผักที่ปลูกไว้ก็ขายหมดแล้ว ตาจึงบอกว่า สงสัยเราคงจะต้องฆ่าแม่ไก่ไปทำแกงแล้วล่ะ แม่ไก่ได้ยินเช่นนั้นก็ตกใจจึงรีบกลับไปบอกลาลูกๆ ทั้ง 7 ตัวเป็นครั้งสุดท้าย ก่อนที่ทั้งหมดจะโผเข้ากอดกันร่ำไห้ เช้าวันรุ่งขึ้น ตากับยายก็ฆ่าแม่ไก่ไปทำแกงถวาย ลูกไก่ทั้ง 7 ตัว จึงปรึกษากันว่า เมื่อไม่มีแม่แล้วพวกตนจะอยู่กันอย่างไร ขอตายตามแม่ไก่ไปจะดีกว่า จากนั้นลูกไก่ทั้ง 7 ตัวก็พร้อมใจกันกระโดดเข้ากองไฟตายตามแม่ไปทันที ด้วยอานิสงส์ผลบุญของแม่ไก่และความกตัญญูของลูกทั้ง 7 ตัว ส่งผลให้บรรดาลูกไก่ไปเกิดเป็นกลุ่มดาว 7 ดวง ที่เราเรียกว่า ดาวลูกไก่ นั่นเอง หนูตัวหนึ่งเดินออกจากบ้านมาเพื่อมาหาอาหาร จนมาถึงชายทะเล มันก็ได้พบกับหอยนางรมที่กำลังนอนอ้าปากอยู่ จึงคิดจะกินหอยตัวนั้นเพื่อประทังความเหนื่อยและความหิว ในขณะที่มันกำลังยื่นหัวเข้าไปในปากหอยนางรมนั้น หอยนางรมก็ปิดปากของมันลงงับหัวเจ้าหนูพอดี มันจึงติดอยู่อย่างนั้นและได้แต่รำพึงกับตัวเองว่า ไม่นึกเลยว่าหอยนางรมที่ข้าคิดว่า น่ากินจะกลายมาเป็นสุสานของเราเสียนี่ สุนัขตัวหนึ่งมักจะชอบวิ่งเล่นกับกระต่ายป่าเพื่อนของมันไปตามไหล่เขาเป็นระยะทางไกลๆ เมื่อมันจับกระต่ายป่าได้ บางครั้งมันก็จะกัดเล่น บางครั้งก็เลียอย่างเอ็นดู กระต่ายป่าจึงพูดกับสุนัขด้วยความสงสัยว่า ถ้าเจ้าเห็นข้าเป็นเพื่อนทำไมบางครั้งเจ้าถึงกัดข้าแรงเหลือเกิน แต่ถ้าเจ้าเห็นข้าเป็นแค่เหยื่อ ทำไมเจ้าถึงได้เล่นกับข้าแบบนี้ วันหนึ่ง แม่ไก่และลูกไก่ออกไปหากินในสนามหญ้า ลูกไก่เพลิดเพลินอยู่กับการหาอาหารจนเดินห่างจากแม่ไปไกล มันจึงพบกับเมล็ดพืชชนิดหนึ่ง ที่มีขนาดใหญ่และแข็งมาก จนมันเองก็กินไม่ได้ มันจึงนำเมล็ดพืชกลับมาให้แม่ แม่ไก่ถาวว่า ทำไมเจ้าถึงไม่กินเองล่ะ ลูกไก่ตอบว่า มันแข็งและใหญ่เกินไปหนูคงกินไม่ได้ ก็เลยเอามาฝากแม้จ๊ะ แม่ไก่ได้ยินเช่นนั้นก็รู้สึกดีใจที่ลูกไก่รู้จักมีน้ำใจและนึกถึงผู้อื่นอยู่เสมอ ณ หมู่บ้านแห่งหนึ่ง ชาวบ้านชอบนำเนื้อพังพอนมาปรุงเป็นอาหารอย่างมาก เพราะมันมีรสชาติอร่อย โดยจะนำไก่ตายไปแขวนไว้เพื่อล่อให้พังพอนออกมา แต่พังพอนเป็นสัตว์ที่ฉลาด มันจึงหาอารหารกินได้ โดยที่ไม่ติดกับดักของชาวบ้านเลย ชาวบ้านจึงโกรธพังพอนมาก ถ้าพบเจอที่ไหนก็จะเข้าไปทำร้ายมันทันที วันหนึ่งมีชาวบ้านคนหนึ่งกำลังจ้องปืนเล็งไปที่พังพอนอยู่นั้น ปรากฏว่าปืนของเขาเกิดสะบัดยิงเข้ามาโดนหน้าอกเขาตายเสียเอง วันหนึ่งหมาป่าเกเรตัวหนึ่งไปหาเรื่องสัตว์ตัวอื่นๆ และถูกกัดมาจนได้รับบาดเจ็บสาหัส จึงหนีเข้ามานอนซมอยู่ในป่าเป็นเวลานานหลายวัน มันไม่สามารถขยับตัวไปไหนได้ มันทั้งหิวและกระหายน้ำมาก จนกระทั่งมีแกะตัวหนึ่งเดินผ่านมา หมาป่าจึงพูดว่า เจ้าแกะ เจ้าช่วยเอาน้ำมาให้ข้ากินหน่อยได้ไหม ข้าหิวเหลือเกิน ถ้าเจ้าช่วยข้า ข้าจะได้มีแรงออกไปหากินเองได้ แกะจึงพูดขึ้นว่า ข้าก็สงสารท่านนะ แต่ถ้าข้าเอาน้ำมาให้ท่าน ท่านก็จะมีแรงจับข้ากินเป็นอาหารน่ะสิ ลูกแกะหลงทางตัวหนึ่งเดินร้องเรียกหาแม่มาเรื่อยๆ จนเดินมาถึงลำธาร มันรู้สึกกระหายน้ำมากจึงรีบวิ่งไปที่ลำธารทันที ขณะที่มันลัดเลาะตามโขดหินไปนั้น สายตามันก็เหลือบไปเห็นจระเข้ตัวใหญ่นอนอยู่ริมน้ำ ลูกแกะสะดุ้งด้วยความตกใจรีบวิ่งขึ้นฝั่งทันที จระเข้เห็นเช่นนั้นจึงเอ่ยถามว่า จะรีบไปไหนล่ะเจ้าแกะน้อย ไม่ลงมาดื่มน้ำให้ชื่นใจก่อนเหรอ ไม่ดีกว่า ถ้าข้าลงไปคงจะต้องกลายเป็นอาหารของเจ้าแทนน่ะสิ ลูกแกะตอบก่อนจะเดินจากไป กาเจ้าเล่ห์ตัวหนึ่งชอบบินมาเกาะขนเขาแกะและคอยตามรังควานไปทุกที่ จนเจ้าแกะชักรำคาญและทนไม่ไหวจึงพูดกับกาไปว่า เจ้ารู้มั้ยว่าถ้าเจอหมาเลี้ยงแกะตอนนี้่ล่ะก็ เจ้าจะกลายเป็นอาหารของมันทันที กาได้ยินก็สวนกลับไปว่า ข้ารู้น่า ว่าใครแข็งแรงใครอ่อนแอกว่า ใครที่ข้ารังแกได้ ใครที่ข้าควรประจบประแจง ไม่เช่นั้นข้าคงมีชีวิตรอดมาจนถึงทุกวันนี้ไม่ไดหรอก แมวตัวหนึ่งจับไก่มาได้ มันพยายามหาเหตุผลที่จะกินไก่โดยไม่ถูกต่อว่า จึงกล่าวหาไก่ว่า เสียงขันในตอนเช้าของเจ้าช่างน่ารำคายและรบกวนเวลานอนของมนุษย์ซะเหลือเกิน ดังนั้นเจ้าสมควรตาย ไก่จึงตอบว่า ไม่จริง สิ่งที่ข้าทำลงไปนั้นเป็นประโยชน์ต่อมนุษย์ต่างหาก เพราะเสียงของข้าช่วยปลุกพวกเขาให้ตื่นไปทำงานได้อย่างทันเวลา แมวจึงพูดว่า ช่างเถอะ ถึงอย่างไรข้าก็จะจับเจ้ากินอยู่ดี เพราะเจ้าทำให้ข้าต้องอดทนหิวมานาน จากนั้นเจ้าแมวก็ตะปบไก่กินทันที แม่ม่ายคนหนึ่งเลี้ยงแม่ไก่ไว้หนึ่งตัว ทุกๆ เช้าแม่ไก่จะออกไข่ให้เธอวันละฟอง วันหนึ่งแม่ม่ายเกิดความโลภอยากให้แม่ไก่ออกไข่เยอะๆ เพื่อจะได้นำไปขายที่ตลาด เธอจึงเพิ่มปริมาณข้าวเปลือกให้แม่ไก่กินเป็นสองเท่า เพื่อที่จะให้แม่ไก่ออกไข่ได้ทีละหลายๆ ฟอง แต่แล้วแม่ไก่ก็ยังออกไข่ได้วันละฟองเหมือนเดิมเหมือนทุกวันที่ผ่านมา ณ ป่าแห่งหนึ่ง กระต่ายกับไก่ป่าอาศัยอยู่ใกล้กัน วันหนึ่งกระต่ายออกไปหากินตามปกติแต่โชคร้ายโดนเหยี่ยวตามล่า มันหนีแบบไม่คิดชีวิตและรอดพ้นกรงเล็บเหยี่ยวไปได้แบบหวุดหวิด มันจึงหลบซ่อนตัวอยู่ใต้ต้นไม้อย่างเหนื่อยล้า ตามลำตัวเต็มไปด้วยบาดแผล ไก่ป่าผ่านมาเห็นเข้าจึงพูดจาเยาะเย้ย ยอดนักวิ่งเท้าไวเอ๋ย เจ้าวิ่งได้เร็วกว่าใครๆ แต่ทำไมเอาชีวิตไม่รอดแบบนี้เล่า กระต่ายตอบไปว่า ถ้าวันหนึ่งเจ้าถูกเหยี่ยวไล่ล่าดูบ้าง เจ้าก็จะรู้ ไก่ป่าได้ยินดังนั้นก็หุบปากทันที เพราะรู้ตัวว่าถึงตนจะมีปีกแข็งแรงขนาดไหน ก็ไม่สามารถหนีพ้นจากกรงเล็บเหยี่ยวได้เช่นกัน วันหนึ่ง ขณะที่ไก่แจ้กำลังคุ้ยเขี่ยหาอาหารอยู่ในทุ่งหญ้า มันก็มองเห็นอะไรบางอย่างที่มีแสงแวววาวจึงเดินเข้าไปดู และพบว่ามันคือไข่มุกเม็ดหนึ่งที่มีคนทำตกเอาไว้ เจ้าไก่เห็นว่าไข่มุกกินไม่ได้จึงกล่าวว่า เจ้าไข่มุกเอ๋ย ถึงแม้ว่าเจ้าจะเป็นเครื่องประดับที่ล้ำค่าสวยงามสำหรับมนุษย์เพียงใด แต่สำหรับข้าแล้วข้าขอเจอเมล็ดข้าวสักเมล็ดยังจะดีกว่า สิงโตตัวหนึ่งเดินเล่นอยู่บริเวณชายหาด มันเห็นโลมากำลังว่ายน้ำอยู่ในทะเล อย่างเริงร่าจึงคิดอยากเป็นเพื่อน เราน่าจะเป็นเพื่อนที่ดีต่อกันได้นะ เพราะข้าเป็นเจ้าแห่งป่า ส่วนเจ้าก็เป็นราชาแห่งท้องทะเล โลมาเห็นด้วยจึงตอบตกลงเป็นเพื่อนกับสิงโต ต่อมาสิงโตทะเลาะกับฝูงกระทิงป่าจึงไปขอให้โลมาช่วย โลมาตอบว่า ข้าคงช่วยข้าไม่ได้หรอก สิงโตจึงตำหนิโลมาว่า เจ้าเป็นเพื่อนประสาอะไร เพื่อเดือดร้อนกลับไม่คิดที่จะช่วย โลมาจึงตอบว่า ไม่ใช่เลย เพื่อนรัก ถ้าข้าขึ้นบกได้ข้าก็คงจะไปช่วยเจ้าแล้วล่ะ วันหนึ่งสิงโตจัดงานเลี้ยงและเชิญสัตว์ทั้งหลายมาร่วมงานด้วยกัน ซึ่งอาหารที่นำมาเลี้ยงในงานล้วนเป็นเนื้อและอาหารเลิศรสทั้งสิ้น เมื่องานเลี้ยงจบลงสัตว์ทุกตัวก็ทยอยกันกลับ ระหว่างทางที่หมาป่าเดินกลับ มันก็เจอหมูตัวหนึ่งกำลังกินอาหารอยู่ หมูจึงถามว่า ไปไหนมาหรือท่าน หมาป่าตอบว่า ข้าก็ไปงานเลี้ยงของเจ้าป่าน่ะสิ เจ้าไม่ได้ไปหรือ ข้าไม่ได้ไปหรอก แล้วที่นั่นมีอะไรน่ากินบ้างไหมล่ะ หมูถาม มีแต่อาหารดีๆ ทั้งนั้นเลย หมาป่าตอบ หมูจึงถามอีก แล้วมีแกลบกับรำข้าวไหมล่ะ หมาป่าจึงตะคอกใส่ทันที จะบ้าหรือไง ที่นั่นมันเป็นโต๊ะอาหารของเจ้าป่าเชียวนะ จะมีอาหารแบบนั้นได้อย่างไร ชายคนหนึ่งมีอาชีพขายปลา ในแต่ละวันเขาต้องหาปลาให้ได้มากๆ เพื่อจะเอาไปขาย และนำเงินมาเลี้ยงครอบครัว วันหนึ่งเขาได้ปลามีไข่เต็มท้องติดมาตัวเดียว โดยที่ไม่ได้ปลาอื่นเลย ก่อนที่เขาจะกลับบ้าน เจ้าปลาจึงร้องขอชีวิตจากเขา ได้โปรดไว้ชีวิตข้าเถิด ตอนนี้ข้ากำลังมีไข่อยู่เต็มท้อง ถ้าท่านปล่อยข้าไป ข้าจะได้วางไข่ แล้วท่านก็จะสามารถมาจับปลาได้อีกมากมายเลยทีเดียว ชายหาปลาตอบไปว่า นั่นเป็นอนาคตที่ยังมาไม่ถึง แต่ในเวลานี้ข้าจำเป็นที่จะต้องจับเจ้า เพื่อเลี้ยงดูครอบครัวของข้า เสียใจด้วยนะ พูดจบชายหาปลาก็นำปลากลับไปให้ภรรยาทำเป็นอารหารทันที ควายหนุ่มตัวหนึ่งเห็นความแก่อีกตัวทำงานหนักทุกวัน ในขณะที่ตัวมันสุขสบาย ไม่เคยทำอะไรเลย ก็รู้สึกเวทนา มันจึงบอกความแก่ว่า ท่านแก่ป่านนี้แล้วยังจะทำงานหนักอยู่อีก เดี๋ยวก็เหนื่อยตายพอดี ทำไมท่านไม่พักบ้างล่ะ ดูข้าสิไม่เห็นต้องทำงาน ก็มีอาหารให้กิน อยู่สุขสบาย ควายแก่ฟังแล้วก็ทำเฉยไม่สนใจ วันหนึ่งควายหนุ่มที่วันๆ เอาแต่กินกับนอนก็ถูกส่งไปขายที่โรงฆ่าสัตว์ เพราะเจ้าของเห็นว่าเลี้ยงไปก็ไม่มีประโยชน์อะไร ความแก่จึงสอนควายหนุ่มตัวอื่นๆ ว่า ถ้าพวกเจ้าไม่อยากมีจุดจบแบบเจ้าควายตัวนั้น ก็จงทำงานกันต่อไป เพราะการทำงานจะทำให้เจ้ามีค่า และเจ้าก็จะได้มีชีวิตที่ยืนยาว ปลาน้ำจืดตัวหนึ่งอยากออกไปสำรวจโลกน้ำเค็มดูว่าเป็นอย่างไร วันหนึ่งมันจึงว่ายจากบึงน้ำออกสู่ทะเล ที่นั่นมันได้พบกับฝูงปลาน้ำเค็มมากมาย มันจึงคุยว่า ข้าคือปลาน้ำจืด ที่ๆ ข้าอยู่นั้นงดงามมาก ข้ามั่นใจว่าพวกเจ้าต้องไม่เคยเห็นที่ไหนสวยขนาดนั้นมาก่อนแน่ๆ ปลาน้ำเค็มตัวหนึ่งจึงพูดขึ้นมาว่า หยุดโม้เรื่องน่าเบื่อได้แล้ว หากเจ้ามีดีจริงทำไมเวลาที่ชาวประมงจับพวกข้ากับพวกเจ้าไปขาย พวกข้าถึงมีราคาสูงกว่าและเป็นที่ต้องการของคนรวยมากกว่า ส่วนพวกเจ้ากลับมีราคาถูกกว่าล่ะ แมงป่องและเต่าทองเป็นเพื่อนกัน ทั้งสองจะคอยช่วยเหลือซึ่งกันและกันเสมอ จนกระทั่งวันหนึ่ง เต่าทองต้องข้ามแม่น้ำที่ไหลเชี่ยวและเต็มไปด้วยอันตราย แมงป่องจึงอาสาให้เต่าทองขี่หลังของมัน และบอกว่าจะดูแลเป็นอย่างดี แต่ในขณะที่กำลังจะข้ามแม่น้ำไปนั้น แมงป่องกลับใช้เหล็กในที่ปลายหางต่อยเจ้าเต่าทอง เต่าทองนอนร้องครวญครางด้วยความเจ็บปวด แล้วถามแมงป่องว่า เจ้าลืมสัญญาที่เคยให้ไว้กับข้าแล้วหรือ แมงป่องยิ้มอย่างเจ้าเล่ห์และตอบว่า ก็มันเป็นสัญชาตญาณของข้านี่นา วันหนึ่งในฤดูฝน กบตัวหนึ่งกระโดดขึ้นมานั่งบนใบบัวพร้อมประกาศให้สัตว์ทั้งหลายรู้ว่า ข้าเป็นหมอที่รอบรู้ทั้งเรื่องและสามารถรักษาโรคต่างๆ ได้ ใครมาให้ข้ารักษา จะไม่คิดค่าตอบแทนเลย สัตว์ตัวอื่นๆ ได้ยินกบพูดเช่นนั้นต่างก็พากันดีใจที่หมอกบจะช่วยรักษาให้หายป่วย สุนัขจิ้งจอกที่เดินผ่านมาได้ยินเข้าก็พูดจาเหน็บแนมเจ้ากบว่า ก่อนที่เจ้าจะรักษาสัตว์ตัวอื่นๆ ให้หายป่วย เจ้าไปรักษาผิวหนังอันอัปลักษณ์ของตัวเองให้หายก่อนจะดีกว่าไหม เช้าวันหนึ่งแม่สุนัขจิ้งจอกพาลูกๆ ออกมาวิ่งเล่นกันในป่า แต่บังเอิญไปเจอแม่สิงโตกับลูกสิงโตอีก 1 ตัว แม่สุนัขจิ้งจอกจึงถามแม่สิงโตว่า ทำไมท่านถึงมีลูกแค่ตัวเดียวเองล่ะ ดูข้าสิ มีลูกตั้งหลายตัว น่ารักๆ ทั้งนั้นเลย ถ้าท่านมีลูกเท่าข้า ท่านคงจะภูมิใจน่าดู แม่สิงโตไม่สนใจคำพูดของแม่สุนัขจิ้งจอกเลยแม้แต่น้อย ก่อนจะเดินจากไปมันหันกลับมาทิ้งท้ายด้วยน้ำเสียงเรียบๆ ไว้ว่า ก็จริงอยู่ที่ลูกของเจ้าน่ารักทุกตัว แต่เมื่อพวกเขาโตขึ้นก็เป็นได้แค่สุนัขจิ้งจอก ส่วนลูกของข้าถึงจะมีแค่ตัวเดียวแต่จำไว้ว่าวันข้างหน้าเขาจะได้เป็นเข้าแห่งสัตว์ป่าทั้งปวง ในท้องทุ่งแห่งหนึ่ง มีแพะอยู่สองฝูงซึ่งหากินและอาศัยกันอยู่คนละฟากของลำธาร แต่แล้ววันหนึ่งแพะซึ่งเป็นหัวหน้าฝูงของทั้งสองฝ่ายได้เดินมามาพบกันที่สะพาน ด้านล่างมีกระแสน้ำเชี่ยวกรากไหลผ่าน สะพานนั้นเป็นไม้เก่าๆ มีทางเดินที่แสนแคบและยากลำบาก แพะทั้งสองตัวต่างก็จะข้ามไปยังอีกฟากของลำธาร และด้วยความทะนงตนของมันทั้งคู่ทำให้ไม่มีตัวไหนยอมหลบ ให้อีกตัวที่อยู่ตรงข้าม เมื่อตัวหนึ่งก้าวขาลงบนท่อนไม้ อีกตัวก็ก้าวตาม จนทั้งคู่เดินมาจนถึงกลางสะพาน หัวหน้าฝูงที่อยู่ฝั่งตะวันออกก็ส่งเสียงตวาดว่า เจ้าจงหลีกไปให้พ้น ให้ข้าเดินข้ามไปก่อนแล้วเจ้าค่อยข้าม หัวหน้าฝูงที่อยู่ฝั่งตะวันตกก็ไม่ยอมแพ้ จึงบอกว่า เจ้าต่างหากที่ต้องหลีกทางให้ข้าข้ามไปก่อน เมื่อตกลงกันไม่ได้ แพะทั้งสองตัวจึงกระโจนเข้าใส่กัน พวกมันใช้เขาขวิดกัน เพราะไม่มีใครหลีกทางให้ใคร ต่างก็คิดว่าตนเองเหนือกว่าอีกฝ่าย ทันใดนั้นพวกมันทั้งคู่ก็ตกจากสะพาน และถูกกระแสน้ำที่กำลังเชี่ยวกรากพัดพาไป มีนกเค้าแมวตัวหนึ่งออกล่าเหยื่อในตอนกลางคืนและนอนหลับในตอนกลางวัน บ่ายวันหนึ่งนกเค้าแมวได้ยินตั๊กแตนส่งเสียงร้องดังหนวกหู จนมันไม่สามารถนอนหลับได้ มันจึงขอให้ตั๊กแตนหยุดร้อง แต่ตั๊กแตนไม่ยอมหยุด กลับร้องดังขึ้นกว่าเดิม นกเค้าแมวหงุดหงิดมาก มันคิดอยากจะกำจัดเจ้าตั๊กแตน จึงชวนเจ้าตั๊กแตนให้ไปที่รังของมัน โดยบอกว่า หากเจ้าได้ดื่มน้ำทิพย์ที่เทวดามอบให้ข้า เจ้าจะมีเสียงที่ไพเราะยิ่งกว่านี้อีก ตั๊กแตนได้ยินเช่นนั้นก็ตอบตกลง และกระโดดไปที่รังของนกเค้าแมว นกเค้าแมวจึงจัดการกินเจ้าตั๊กแตนเป็นอาหารทันที ราชสีห์ ลา และหมาจิ้งจอกตกลงร่วมมือกันออกล่าสัตว์ วันหนึ่ง ทั้งสามล่ากวางมาได้ตัวหนึ่งราชสีห์จึงให้ลาเป็นผู้ปันส่วนแบ่ง เจ้าลาเสนอว่าควรแบ่งเนื้อกวางออกเป็นสามส่วนเท่าๆ กัน และให้ราชสีห์เป็นผู้เลือกก่อน แต่ราชสีห์กลับไม่พอใจ ตะปบฆ่าลาจนตาย แล้วพูดว่า เจ้าหมาจิ้งจอก ไหนเจ้าลองแบ่งบ้างสิ หมาจิ้งจอกจึงจัดการแบ่งเนื้อกวางออกเป็นสองชิ้นของตน ราชสีห์ก็ยิ้มอย่างพอใจ ดีมาก บอกหน่อยสิว่าเจ้ารู้วิธีแบ่งเนื้อได้ยังไง หมาจิ้งจอกจึงตอบว่า ข้าก็รู้ได้จากซากของเจ้าลาตรงหน้านี่ล่ะ ราชสีห์เจ้าเล่ห์ตัวหนึ่งขี้เกียจออกล่าเหยื่อ จึงวางแผนแกล้งป่วยนอนซมอยู่ในถ้ำ แล้วขอให้สัตว์ต่างๆ มาเยี่ยมตน เพื่อจะได้จับกินเป็นอาหารอย่างง่ายดาย สัตว์ทั้งหลายรู้ข่าวจึงผลัดเปลี่ยนกันไปเยี่ยมราชสีห์ด้วยความห่วงใยทุกวัน เว้นแต่หมาจิ้งจอกเท่านั้น วันหนึ่ง ราชสีห์เห็นหมาจิ้งจอกเดินผ่านมาหน้าถ้ำจึงตะโกนถามขึ้นว่า สัตว์ทุกตัวล้วนมีน้ำใจมาเยี่ยมข้า ทำไมเจ้าไม่เข้ามาดูอาการข้าบ้างเลยล่ะ หมาจิ้งจอกรู้ทัน ตะโกนตอบว่า ก็เพราะข้าสังเกตเห็นแต่รอยเท้าที่เดินเข้าไปในถ้ำ ไม่เห็นจะมีสักรอยเดินกลับออกมาเลยน่ะสิ หมาจิ้งจอกพูดจบก็เดินจากไป วันหนึ่งในฤดูหนาวอันเย็นยะเยือก ชาวนาคนหนึ่งเดินมาพบงูนอนขดตัวแข็งทื่อใกล้ตาย เพราะทนความหนาวเหน็บชาวนารู้สึกส่งสารจึงอุ้มงูไว้แนบอกแล้วนำกลับไปบ้านด้วย เมื่อมาถึงบ้าน ชาวนาได้ก่อกองไฟให้ความอบอุ่นแก่งู แต่ทันทีที่งูฟื้นคืนสติก็เลี้อยปราดเข้าฉกชาวนาจนถึงแก่ความตาย กาตัวหนึ่งไม่ชอบใจขนสีดำของตัวเอง จึงคิดแปลงโฉมโดยเก็บขนหางที่นกยูงสลัดทิ้งมาเสียบแซมกับขนของตนมันบินอวดพวกกาด้วยกันและเยาะเย้ยว่า ดูขนของข้าสิ ทั้งแวววาวและมีสีสันสวยงามกว่าขนดำปี๋ของพวกเจ้าซะอีกข้าจะไปอยู่กับฝูงนกยูงดีกว่า จากนั้นกาก็ผละจากฝูงของตนเข้าไปอาศัยอยู่กับฝูงนกยูง พวกนกยูงเห็นกาไม่เจียมตัวก็รุมจิกตีจนขนหลุดร่วงพร้อมกับไล่ตะเพิด หน็อยแน่ คิดอยากจะเป็นนกยูงอย่างพวกเรา ช่างไม่เจียมตัวจริงๆ ไปให้พ้นนะ กาต้องบินซมซานกลับไปหาพวกพ้อง แต่ฝูงกาก็ไม่ยอมให้อยู่ด้วย เจ้ากาหลงตัวเองจึงต้องอยู่อย่างโดดเดี่ยวตั้งแต่นั้นมา กาตัวหนึ่งบินร่อนหาอาหารแถบชายฝั่งทะเล พบหอยกาบตัวใหญ่บนหาดทรายจึงโฉบลงมาหมายจะจิกกิน แต่ฝาเปลือกหอยนั้นปิดแน่นสนิทและแข็งแกร่งมาก กาจึงได้แต่คาบไว้อย่างนั้น กาอีกตัวหนึ่งบินผ่านมาพบจึงแนะนำว่า เพื่อนเอ๋ย ทำไมเจ้าไม่บินขึ้นไปสูงๆ แล้วปล่อยหอยกาบให้ตกลงมากระแทกโขดหินจนแตกล่ะ แค่นี้ก็ได้กินเนื้อหอยง่ายๆ แล้ว กาขอบใจและทำตามคำแนะนำเมื่อหอยกาบตกกระทบโขดหินเบื้องล่างเปลือกหอยก็แตกเห็นเนื้อหอยน่ากิน เจ้ากาแปลกหน้าสบโอกาสรีบโฉบมาขโมยจิกเนื้อหอยไปทันที หมาป่าตัวหนึ่งเดินมาที่ลำธาร เห็นลูกแกะตัวหนึ่งก้มดื่มน้ำอยู่ปลายลำธารก็คิดจะจับกินเป็นอาหารจึงแกล้งโมโห ตวาดหาเรื่องว่า หน่อยแน่ เจ้าลูกแกะ เจ้ากล้าดียังไง ถึงเดินลงไปกวนน้ำให้ขุ่นจนข้าดื่มน้ำไม่ได้แล้ว ลูกแกะตัวสั่นตอบด้วยความหวาดกลัวว่า คงไม่ใช้ข้าหรอก เพราะข้าดื่มน้ำอยู่ที่ปลายลำธาร จะไปทำน้ำขุ่นได้ไง หมาป่ารู้สึกเสียหน้าแต่ก็ยังพาลต่ออีกว่า ถึงแม้เจ้าจะไม่ได้ทำเรื่องนี้ แต่เมื่อหกเดือนก่อนข้ารู้น่ะว่าเจ้าพูดถึงข้าเสียๆ หายๆ ลูกแกะรีบบอก แต่ตอนนั้นข้ายังไม่ได้เกิดเลยด้วยซ้ำ หมาป่าเจ้าเล่ห์นิสัยพาลยังไม่ยอมลดละ ถ้าอย่างนั้น ต้องเป็นพ่อของเจ้าแน่ๆ ที่พูดให้ร้ายข้า เพราะฉะนั้นเจ้าต้องชดใช้แทนพ่อของเจ้า หมาป่าพูดจบก็กระโจนเข้าขย้ำลูกแกะผู้น่าสงสารทันที เรื่องมีอยู่ว่า พ่อไก่ตัวหนึ่งกำลังเดินเล่นอยู่ในฟาร์มท่ามกลางแม่ไก่ทั้งหลาย ทันใดนั้นพ่อไก่ก็เหลือบไปเห็นอะไรบางอย่างส่องแสงประกายอยู่กลางกองฟางเข้า ว้าว พ่อไก่ร้องอุทาน นั่นน่ะของข้า แล้ววันก็รีบคุ้ยเขี่ยสิ่งนั้นออกมาจากกองฟาง ทว่า นั่นกลับเป็นไข่มุกเม็ดหนึ่งที่คงนะมีคนทำหล่นไว้ มันอาจจะมีค่า พ่อไก่เอ่ย สำหรับมนุษย์ที่เห็นคุณค่ามัน แต่สำหรับข้าแล้วเมล็ดข้าวเมล็ดเดียวยังดีกว่าไข่มุกเป็นใหนๆ ชายคนหนึ่งนั่งตกปลามาเกือบทั้งวัน แต่ไม่ได้ปลาสักตัวเดียว เขาจึงเลิกล้มความตั้งใจและคิดจะกลับบ้านทันใดนั้นก็มีปลาตัวหนึ่งติดเบ็ด แต่เป็นปลาตัวเล็กนิดเดียว เจ้าปลาน้อยกล่าวอ้อนวอนขอชีวิต ปล่อยข้าไปเถอะน่ะ ถ้าวันนี้ท่านไว้ชีวิตข้า อีกไม่นานข้าก็จะเติบโตเป็นปลาตัวใหญ่ เนื้อแน่น ให้ท่านได้จับกินในวันข้างหน้า คนตกปลาจึงพูดว่า ที่เจ้าพูดมาก็ถูก แต่ข้าไม่รู้หรอกว่าวันข้างหน้าเจ้าจะหลงมาติดเบ็ดของข้าอย่างวันนี้รึเปล่าน่ะสิ คนตกปลาพูดจบก็ปลดเจ้าปลาน้อยใส่กระป๋องแล้วเดินกลับบ้านไป ครั้งหนึ่ง ลมกับพระอาทิตย์ถกเถียงกันว่าใครมีอำนาจเหนือกว่ากัน แต่ก็ยังตัดสินไม่ได้ ลมเห็นชายนักเดินทางคนหนึ่งเดินผ่านมาจึงพูดว่า ถ้าอย่างนั้นเราลองมาแข่งกัน ใครทำให้ชายคนนี้ถอดเสื้อคลุมออกได้ถือว่าชนะ ข้าขอเป็นคนเริ่มก่อนน่ะ พระอาทิตย์ก็ตกลง ลมรวบรวมพลังพัดโหมกระหน่ำ หวังให้เสื้อคลุมหลุดปลิว แต่ชายนักเดินทางกลับจับยือเสื้อคลุมไว้แน่นแล้วรีบจ้ำเดินไป ทำให้ลมงุนงงนิ่งตะลึง ต่อไปทีข้าบาง คอยดูนะ พระอาทิตย์กล่าว จากนั้นก็เริ่มส่องแสงแดดอ่อนๆ แล้วค่อยแผดแสงเจิดจ้าร้อนแรงขึ้นทีละน้อย ทำให้ชายนักเดินทางรู้สึกร้อน จนในที่สุดก็ต้องถอดเสื้อคลุมออก พระอาทิตย์จึงเป็นผู้ชนะ ณ บึงน้ำแห่งหนึ่ง มีต้นโอ๊กใหญ่ขึ้นแผ่กิ่งก้านอยู่ริมฝั่งและมีต้นอ้อขั้นอยู่ในน้ำ เวลามีลมพัดมา ต้นอ้อก็เอนลู่ไปตามลม ต้นโอ๊กจึงพูดขึ้นว่า เจ้านี่ช่างไม่กล้าหาญเอาซะเลย ขนาดลมพัดเบาๆ ก็ยังโอนเอนตาม ดุข้าสิ ไม่ว่าประจันหน้ากับอะไร ข้าก็ตั้งตรงไม่หวาดหวั่น และแล้วในคืนนั้น เกิดมีลมพายุพัดโหมกระหน่ำครั้งใหญ่ ต้นโอ๊กพยายามยืนต้านแรงพายุ แต่ก็ต้านไม่ไหวจนหักโค่นลงในที่สุด ส่วนต้นอ้อนั้น เมื่อพายุพัดผ่านไปก็ชูใบขึ้นตามเดิม ต้นอ้อเห็นสภาพของต้นโอ๊กจึงพูดว่า การที่ข้าเจียมตัวว่าอ่อนแอ เอนลู่ไปตามลม ก็ยังดีกว่าเจ้าที่ทะนงตนว่าแข็งแรงจนพบจุดจบเช่นนี้ ขณะที่มดตัวหนึ่งกำลังดื่มน้ำในลำธาร เกิดมีลมพัดแรงหอบเจ้ามดน้อยปลิวลอยละลิ่วตกลงไปในน้ำมดพยายามกระเสือกกระสนว่ายน้ำเข้าหาฝั่งจวนใกล้จะหมดแรง นกตัวหนึ่งเกาะอยู่บนต้นไม้ริมลำธารเห็นดังนั้นจึงจิกใบไม้ร่อนลงไปในน้ำให้มดเกาะกลับเข้าฝั่งได้อย่างปลอดภัย ขณะนั้น นายพรานคนหนึ่งย่องเข้ามาเตรียมตาข่ายจะเหวี่ยงจับนกเขา มดจึงตรงเขากัดสนเท้าของนายพรานเต็มแรงจนนายพรานร้องลั่น โอ๊ย นกเขาจึงรู้ตัวและบินหนีไปได้ทัน ณ หนองน้ำริมทุ่งนา วัวตัวหนึ่งเดินมากินน้ำและเหยียบโดนลูกอึ่งอ่างตายไปหลายตัว เมื่อแม่อึ่งอ่างกลับมา ลูกๆ ก็รีบเล่าให้แม่ฟังด้วยความตื่นกลัวว่า แม่จ๋าเมื่อกี้มีตัวอะไรไม่รู้ สูงใหญ่ทะมึนเหยียบพวกเราตายไปตั้งหลายตัว น่ากลัวมากเลยจ๊ะ แม่อึ่งอ่างได้ฟังก็สูดลมพองตัวให้ใหญ่ขึ้นแล้วถามด้วยความอยากรู้ว่า ตัวใหญ่เท่านี้ไหม? ลูกอึ่งอ่างบอกว่า ใหญ่กว่านี้อีกจ้ะแม่ แม่อึ่งอ่างจึงพองตัวขึ้นอีก ลูกๆ ก็ตอบว่า ยังใหญ่ไม่ถึงครึ่งเลยแม่ แม้ว่าแม่อึ่งอ่างจะพยายามพองตัวขึ้นเท่าไร แต่ลูกๆ ก็ยังส่ายหน้าว่ายังใหญ่ไม่ถึงครึ่ง แม่อึ่งอ่างนึกฉุนเฉียวจึงพองตัวขึ้นสุดแรงเกิดจนตัวเองทนไม่ไหว ท้องแตกตายที่ริมหนองน้ำแห่งนั้น หมีตัวหนึ่งเดินมาพบรังผึ้งรวงใหญ่ ได้กลิ่นน้ำผึ้งหอมหวาน ก็รีบดึงรังผึ้งลงมากินอย่างเอร็ดอร่อย ฝูงผึ้งโมโหมากบินฮือเข้ารุมต่อยเจ้าหมี แต่เหล็กในผึ้งไม่อาจทิ่มทะลุขนหนาฟูของเจ้าหมีเข้าไปได้เลย ฝูงผึ้งจึงวางแผนปรึกษากันใหม่ แล้วบินกรูเข้าต่อยที่ใบหน้าของหมีอย่างพร้อมเพรียง เจ้าหมีโดนผึ้งรุมต่อยจนหน้าตาบวมเป่ง ร้องลั่นด้วยความเจ็บปวดและต้องวิ่งหนีไปอย่างทุลักทุเล กาลครั้งหนึ่งนานมาแล้ว มีสุนัขจิ้งจอกกับนกกระสา เพิ่งเริ่มคบหากับได้ไม่นาน และมันสองตัวมักจะไปหามาสู่กันเป็นประจำ และดูเหมือนว่าพวกมันจะเป็นเพื่อนที่ดีต่อกันได้ จนกระทั่งวันหนึ่งสุนัขจิ้งจอกได้เชิญนกกระสามาร่วมรับประทานอาหารเย็นที่บ้าน แต่สุนัขจิ้งจอกกลับแกล้งนกกระสาด้วยการไม่มีสิ่งใดมาเลี้ยงต้อนรับเลย นอกจากน้ำซุปที่ใส่ในจานแบนๆ ซึ่งวางไว้อยู่ตรงหน้านกกระสาเพียงอย่างเดียวเท่านั้น สุนัขจิ้งจอกสามารถใช้ลิ้นตวัดกินซุปได้อย่างง่ายดาย แต่ในทางกลับกันนกกระสาทำได้เพียง ใช้ปลายจงอยปากของมันจุ่มลงไปในน้ำซุป นกกระสายังรู้สึกหิวแต่ก็ต้องปล่อยให้อาหารมื้อนั้นเหลือไว้ แล้วสุนัขจิ้งจอกก็เอ่ยขึ้นว่า ข้าขอโทษนะ เจ้าคงจะไม่ชอบน้ำซุป ไม่ต้องขอโทษข้าหรอก นกกระสาตอบ ข้าหวังว่าอีกไม่นานเจ้าจะไปเยี่ยมข้าเป็นการตอบแทน และรับประทานอาหารมื้อเย็นกับข้าบ้าง ทั้งสองจึงมีการกำหนดวันนัดกันขึ้นเพื่อที่สุนัขจิ้งจอกจะได้ไปเยี่ยมนกกระสาบ้าง เมื่อวันนัดหมายมาถึงมันทั้งสองนั่งลงที่โต๊ะ อาหารทั้งหมดที่นำมาเลี้ยงนั้นถูกบรรจุอยู่ในเหยือกทรงสูงปากแคบ ซึ่งสุนัขจิ้งจอกไม่สามารถเอาปากใหญ่ๆ ของมันใส่ลงไปได้ ดังนั้นสิ่งเดียวที่มันจะทำได้คือเลียที่ขอบด้านนอกของหยือก และนกกระสาก็กล่าวว่า ข้าจะไม่ขอโทษสำหรับอาหารเย็นมื้อนี้หรอกนะ แล้วสิ่งที่สุนัขได้รับในวันนี้ก็ทำให้มันนึกถึงสิ่งที่เคยทำไว้กับนกกระสา สุนัขจิ้งจอกตัวหนึ่งกำลังว่ายน้ำข้ามลำธาร แต่ต้านแรงกระแสน้ำเชี่ยวไม่ไหว จึงเสียหลักถูกน้ำซัดไปติดอยู่ที่ซอกโขดหินกลางลำธาร สุนัขจิ้งจอกพยายามดิ้นรนจนหมดแรงแต่ก็ดิ้นไม่หลุดฝูงเหลือบ จึงพากันบินมาตอมดูดเลือดอย่างหิวโหย เม่นตัวหนึ่งเดินมาดื่มน้ำที่ลำธาร เห็นฝูงเหลือบรุมกัดหมาจิ้งจอกก็สงสาร เจ้าคงจะเจ็บปวดมาก ข้าจะไล่เหลือบพวกนี้ให้นะ สุนัขจิ้งจอกรีบห้าม ไม่ต้องหรอก เพราะเหลือบฝูงนี้ดูดเลือดข้าจนอิ่มแปล้แล้วล่ะ จึงแค่บินตอมเฉยๆ ขืนเจ้าไล่เหลือบฝูงนี้ไป เหลือบฝูงใหม่ก็จะแห่มาดูดเลือดข้าอีก คราวนี้ข้าคงไม่มีทางรอดแน่ สุนัขจิ้งจอกผู้หิวโหยตัวหนึ่งเดินผ่านมายังไร่องุ่น มันเห็นพวงองุ่นสุกฉ่ำห้อยอยู่บนกิ่งไม้สูง มันจึงพูดว่า พวงองุ่นพวงนั้นคงจะพอช่วยดับกระหายให้ข้าได้บ้าง มันกระโดดขึ้นคว้าพวงองุ่นแต่ก็พลาด มันจึงหาวิธีอื่น แต่ไม่ว่าจะทำอย่างไร มันก็ไม่สามารถคว้าพวงองุ่นลงมากินได้สักที ในที่สุดมันก็ล้มเลิกความตั้งใจ ก่อนจะบ่นกับตัวเองว่า องุ่นนั่นคงจะเปรี้ยวมาก ไม่เห็นจะน่ากินสักนิด แล้วมันก็เดินจากไป สุนัขจิ้งจอกตัวหนึ่งหลุดออกจากกับดักของนายพรานมาได้เพราะดิ้นหนีจนหางขาดติดอยู่ที่กับดัก หมาจิ้งจอกรู้สึกอับอายมากที่หางด้วนเมื่อกลับเข้าฝูงจึงพูดจาหว่านล้อมให้สุนัขจิ้งจอกทุกตัวตัดหางทิ้งจะได้หางด้วนเหมือนกับตน ข้าเพิ่งคิดออกว่า หางที่เป็นพวงยาวนี่มันช่างเกะกะ รุ่มร่ามจริงๆ วิ่งก็ช้า ข้าจึงตัดหางทิ้งซะ ทำให้สง่างาม โดดเด่น และวิ่งเร็วขึ้นกว่าเดิมเยอะเลย พวกเจ้าก็น่าจะตัดหางทิ้งเหมือนข้านะ แล้วเพื่อนๆ ของมันทั้งหมด ต่างก็คล้อยตามไปกับวาจาที่เจ้าเล่ห์นั่น สุนัขจิ้งจอกอาวุโสตัวหนึ่ง ที่คอยเฝ้าดูเหตุการณ์อยู่ใกล้ๆ จึงพูดขึ้นว่า พวงหางที่ดูสวยงามของพวกเราเป็นสิ่งที่มีค่า เราควรภาคภูมิใจกับมันแล้วข้าก็เห็นว่าสุนัขจิ้งจอกหางด้วนไม่เห็นมีอะไรวิเศษตรงไหน เจ้าอย่าพยายามมาหลอกพวกเราให้ยากเลยดีกว่า เจ้าอับอายที่ไม่มีหาง ก็เลยคิดจะให้พวกเราตัดหางทิ้งเหมือนอย่างเจ้าใช่ไหมล่ะ ในเวลานั้น สุนัขจิ้งจอกหางด้วนรู้สึกสมเพชตัวเอง และอับอายเป็นอย่างมากส่วนเพื่อนสุนัขจิ้งจอกตัวอื่น เมื่อได้ฟัง ก็พากันเมินหน้าหนีไม่มีตัวใดหลงเชื่อและและคิดอยากคบค้าสมาคมกับสุนัขจิ้งจอกหางด้วนอีกเลย ณ ทุ่งหญ้าแห่งหนึ่ง งูกับปูเป็นเพื่อนรักกัน ทั้งสองจะไปไหนมาไหนด้วยกันเสมอ ปูมีนิสัยชอบเดินไปด้านข้าง ส่วนงูชอบเลืื้อยคดเคี้ยวไปมา วันหนึ่ง ปูเห็นงูเลื้อยคดเดี้ยวไปมาดูน่ารำคาญ ปูจึงบอกให้งูเดินเหมือนมันแต่งูไม่ยอมทำตาม ปูโมโหมาก เมื่องูเผลอมันจึงใช้ก้ามของมันหนีบที่คองูจนตาย เมื่อเห็นร่างของงูยึดตรงแข็งทื่อราวกับท่อนไม้ เจ้าปูก็พูดว่า ถ้าเจ้าเลื้อยตรงๆ อย่างนี้เสียแต่แรก เจ้าก็คงไม่ต้องโดนลงโทษแบบนี้หรอก นกพิราบฝูงหนึ่งหวาดกลัวนกเหยี่ยวที่คอยโฉบจับกินเป็นอาหาร จึงประชุมปรึกษาหาทางแก้ไข นกเหยี่ยวแดงตัวหนึ่งอยากกินนกพิราบจึงออกอุบายเสนอว่า ทำไมไม่ให้ข้าเป็นหัวหน้าฝูงล่ะ ข้าก็แข็งแรงไม่แพ้นกเหยี่ยว คุ้มครองดูแลพวกเจ้าได้ปลอดภัยแน่ ฝูงนกพิราบหลงเชื่อจึงให้นกเหยี่ยวแดงเป็นหัวหน้าฝูง นกเหยี่ยวแดงก็ตั้งตนเป็นพระราชา สวมมงกุฏอย่างสง่างาม ในเมื่อพวกเจ้ายินดีให้ข้าเป็นพระราชาของพวกเจ้าแล้วข้าก็ควรจะได้กินนกพิราบตัวอ้วนๆ เพื่อให้มีกำลังใจปกป้องพวกเจ้าได้ นับตั้งแต่นั้นมา นกเหยี่ยวแดงก็จับนกพิราบกินทุกวัน โดยไม่ต้องโฉบจับให้เหนื่อย ฝูงนกพิราบได้รับความเดือดร้อนมากต่างรำพึงกันว่า สมน้ำหน้านักเชียวที่โง่เขลายอมให้ศัตรูร้ายเป็นหัวหน้าฝูง จึงต้องพบความลำบากอย่างนี้ เช้าวันหนึ่งแม่ปูพาลูกๆ ออกมาเดินหาอาหารที่ชายหาด แม่ปูเห็นลูกปูเดินเฉไปเฉมา ไม่เป็นระเบียบจึงบอกลูกปูว่า ลูกๆ จ๋า เดินแบบนี้ไม่สวยเลยนะจ๊ะ ไหนลองเดินตรงๆ หน่อยซิ ลูกปูจึงพูดกับแม่ว่า ถ้าอย่างนั้นแม่ช่วยเดินให้พวกหนูดูหน่อยสิคะ พวกหนูจะได้เดินตาม แม่ปูจึงเดินให้ลูกดู แต่มันก็ไม่สามารถเดินให้ตรงได้เช่นเดียวกัน หลังจากวันนั้น แม่ปูจึงไม่กล้าสอนลูกในสิ่งที่ตนทำไม่ได้อีกเลย หมาจิ้งจอกตัวหนึ่งเดินซุ่มซ่ามพลัดตกลงไปในบ่อน้ำลึก และพยายามตะเกียกตะกายจนเอื้อมเกาะขอบบ่อไว้ได้ ไม่นานนักมีหมาป่าตัวหนึ่งเดินผ่านมา หมาจิ้งจอกจึงตะโกนขอความช่วยเหลือ ช่วยดึงข้าขึ้นจากบ่อน้ำนี่ที ข้าจะหมดแรงอยู่แล้ว หมาป่าซะโงกหน้าถามด้วยความห่วงใยว่า ทำยังไงถึงตกลงไปได้ล่ะ แล้วอยู่อย่างนี้นานรึยัง ไม่มีใครผ่านมาช่วยเจ้าเลยเหรอ หมาจิ้งจอกพยายามควบคุมอารมณ์แล้วพูดขึ้นว่า ข้าก็หวังให้เจ้าช่วยนี่แหละ รีบดึงข้าขึ้นไปก่อนเถอะ แล้วข้าจะเล่าเรื่องทั้งหมดให้ฟังอย่างละเอียดเลย ราชสีห์ตัวหนึ่งเดินท่องเที่ยวไปตามชายหาด เห็นปลาโลมาตัวหนึ่ง กำลังลอยตัวผึ่งแดดอยู่บนผิวน้ำ จึงร้องทักทายผูกมิตรด้วย สวัสดี ปลาโลมา ข้าว่าเรามาเป็นเพื่อนกันเถอะ เจ้าเป็นใหญ่ในท้องทะเล ส่วนข้าเป็นใหญ่ในป่ากว้าง ถ้าเราช่วยเหลือกันคงไม่มีใครกล้าตอแยแน่ๆ ปลาโลมาเห็นดีด้วย จึงตกลงเป็นเพื่อนกับราชสีห์ ทั้งสองสัญญาต่อกันว่าจะช่วยเหลือซึ่งกันและกัน วันหนึ่งราชสีห์มีเรื่องทะเลาะกับควายป่า จึงร้องเรียกให้ปลาโลมาช่วย แต่ปลาโลมาทำได้เพียงลอยคออยู่ริมฝั่งเท่านั้น ราชสีห์จึงตะโกนต่อว่า เจ้าเพื่อนทรยศ ไหนสัญญาว่าจะช่วยข้า เอาแต่มองอยู่นั่นแหละ ปลาโลมาจึงพูดว่า ข้าก็อยากจะช่วยเหลือเจ้า แต่ข้าอยู่ได้แต่ในน้ำ จะขึ้นไปช่วยเหลือเจ้าบนบกได้ยังไงล่ะ หนูเเก่ตัวหนึ่งเดินทางเเรมรอนมาจนถึงลำธารที่ชายป่า หนูต้องการจะข้ามไปยังฝั่งตรงข้ามจึงเข้าไปหาเจ้ากบ ตัวน้อยที่ริมลำธาร เเล้วเอ่ยขอให้กบช่วยพาข้าม ลำธาร เเล้วเอ่ยขอให้กบช่วยพาข้ามลำธารด้วย กบน้อยมองหนูเเล้วปฏิเสธอย่างสุภาพว่า โธ่ ฉันน่ะตัวเล็กพอๆ กับท่าน เเล้วจะพาท่านข้ามไปได้ อย่างไรกันล่ะจ๊ะ เเต่หนูไม่ยอม กลับอ้างว่าตนเป็นสัตว์ผู้อาวุโสกว่า ถ้ากบ ไม่ช่วยตนก็จะไปป่าวประกาศให้สรรพสัตว์ทั้งหลายรู้ถึง ความใจดำของกบ เมื่อถูกขู่เข็ญเช่นนั้น กบจึงต้องจำยอมให้หนูเอาเท้าผูก กับเท้าของตนเเล้วก็พาว่ายข้ามลำธาร เเต่ทว่าพอว่ายไปได้เเค่ครึ่งทางเท่านั้นกบก็เริ่มหมดเเรงก่อนที่ทั้งคู่จะจมน้ำตาย เหยี่ยวตัวหนึ่งก็โฉบลงมาจิกเอา ทั้งกบเเละหนูไปกิน สุนัขจิ้งจองตัวหนึ่งชอบไปขโมยลูกไก่เเละเเม่ไก่ ของชาวบ้านมากินเป็นประจำ วันหนึ่งพวกชาวบ้านให้พรานดักซุ่มรอเล่นงาน สุนัขจิ้งจอก เเต่สุนัขจิ้งจอกเห็นเข้าก่อนจึงรีบวิ่งหนี ออกจากหมู่บ้านโดยเร็ว พรานยังคงไล่ล่าตามมาติดๆ สุนัขจิ้งจอกจึงกระโดด เข้าไปซ่อนตัวในดงหนามที่ชายป่าหนามอันเเหลมคมทิ่มตำสุนัขจิ้งจอกจนเจ็บปวดไปทั้งตัว มันตัดพ้อดงหนามว่า ทำไมต้องทำร้ายเราด้วย ในเมื่อเราไม่เคยทำร้ายเจ้า ดงหนามจึงตอบว่า ลูกไก่เเละเเม่ไก่ก็ไม่เคยทำร้าย สุนัขจิ้งจอกเช่นกัน เเละการที่กระโดดเข้ามาก็ทำให้ กิ่งก้านของดงหนามหักรานไปไม่น้อย หมาป่ากำลังกินกระต่ายป่าที่ฆ่าได้อย่างตะกละตะกลาม แต่ทันใดนั้นกระดูกชิ้นเล็กๆ ก็ไปติดคอของมัน และมันไม่สามารถกลืนกระดูกชิ้นนั้นลงไปได้ ไม่นานมันก็รู้สึกเจ็บที่คอหอย ก็เลยวิ่งไปวิ่งมา ร้องครวญคราง พยายามหาหนทางบรรเทาความเจ็บปวด มันพยายามขอร้องใครก็ตามที่มันเจอให้ช่วยเอากระดูกออกไปที ไม่ว่าจะขออะไรข้าก็ให้ได้ทั้งนั้นถ้าช่วยเอากระดูกออกจากคอข้าไปได้ หมาป่าพูด ในที่สุด นกกระเรียนก็ตกลงที่จะช่วย มันบอกหมาป่าให้อ้าปากให้กว้างเท่าที่จะกว้างได้ แล้วนกกระเรียนก็ยืดคอยาวๆ ของมันเข้าไปในปากหมาป่าใช้จะงอยปากของมันเขี่ยกระดูกชิ้นนั้นหลุดออกมาได้ เจ้าจะให้อะไรข้าเป็นรางวัลตามที่สัญญาไว้ นกกระเรียนทวงถาม หมาป่ายิ้มแยกเขี้ยว และพูดว่า จงสำนึกตนไว้เถิด เพราะเจ้าเพิ่งเอาหัวของเจ้าเข้ามาในปากของข้าและเอามันออกมาได้อย่างปลอดภัย นั่นน่าจะเป็นรางวัลที่ยิ่งใหญ่สำหรับเจ้า กาลครั้งหนึ่ง หนูเมืองได้ไปเยี่ยมลูกพี่ลูกน้องที่ชนบท ลูกพี่ลูกน้องของมันเป็นหนูที่เป็นกันเองและมันรักมิตรเช่นหนูเมืองมาก ดังนั้นมันจึงให้การต้อนรับอย่างอบอุ่น ให้หนูเมืองกินทั้งถั่ว เนยแข็ง และขนมปังอย่างไม่อั้น หนูเมืองประหลาดใจกับอาหารพวกนี้จึงพูดว่า ญาติที่รักข้าไม่เข้าใจเลย เจ้าทนกินอาหารกระจอกๆ พวกนี้ได้อย่างไร เอาเถอะข้าคิดว่านั่นเป็นเพราะเจ้าคงไม่อาจหวังอะไรที่ดีกว่านี้ได้ มากับข้าสิ แล้วข้าจะแสดงให้เห็นวิธีการใช้ชีวิต ถ้าเจ้าได้อยู่ในเมืองสักอาทิตย์ เจ้านะแปลกใจว่าเคยทนกับสภาพชีวิตในชนบทได้อย่างไร ไม่นานนักหนูสองตัวก็เดินทางเข้าเมือง และสุดท้ายทั้งคู่มาถึงบ้านพักของหนูเมืองในตอนดึก เจ้าคงอยากได้เครื่องดื่มช่วยให้สดชื่นกระปรี้กระเปร่าหลังจากที่เดินทางมาแสนไกล เจ้าหนูเมืองพูดอย่างสุภาพ และพาเพื่อนหนูไปยังห้องอาหารที่ใหญ่โต ที่นั่นพวกมันได้พบเศษอาหารที่เหลืออยู่จากงานเลี้ยงชั้นเลิศ เจ้าหนูสองตัวไม่รอช้า รีบกินเค้กเยลลี่ รวมถึงของอร่อยอื่นๆ อีกมากมาย ทันใดนั้นเอง ทั้งสองก็ได้ยินเสียงเห่าหอน อะไรน่ะ หนูนาถาม ก็แค่พวกหมาเท่านั้น หนูเมืองตอบ เท่านั้นหรือ หนูนาร้อง ข้าไม่ชอบเสียงดนตรีแบบนี้ในระหว่างอาหารเย็นเลย แล้วประตูก็เปิดออก สุนัขตัวใหญ่สองตัววิ่งเข้ามาเจ้าหนูสองตัวจึงต้องรีบกระโดดลงมาแล้ววิ่งหนีไป ลาก่อนญาติที่รัก เจ้าหนูนาเอ่ย เฮ้ย ทำไมรีบกลับนักล่ะ อืมม์ เจ้าหนูนาตอบ ข้ายอมกินถั่ว ในความสงบ ดีกว่ากินเค้กในความหวาดกลัว ในวันหนึ่งขณะที่สุนัขจิ้งจอกตัวหนึ่งกำลังเดินเล่นอยู่ในป่านั้น มันก็เผอิญสังเกตเห็นกาตัวหนึ่งคาบเนื้อชิ้นใหญ่บินผ่านมาจึงเอ่ยทักทายขึ้น ว่า สวัสดีเจ้ากา ข้าว่าดวงตาของเจ้าช่างดูสวยงามราวกับดวงตาของเหยี่ยวก็ไม่ปาน เมื่อได้ยินคำสรรเสริญเยินยอจากสุนัขจิ้งจอกเช่นนั้น กาจึงค่อยๆ บินไปเกาะที่กิ่งไม้ใกล้ๆ สุนัขจิ้งจอกจึงกล่าวต่อว่า เมื่อข้าได้เห็นเจ้าใกล้ๆ แล้ว ปีกของเจ้านี่ช่างดูเหมือนกับปีกอันแข็งแรงของนกอินทรีย์เสียจริง เมื่อได้ฟังดังนั้นกาก็รู้สึกพอใจในคำกล่าวของสุนัขจิ้งจอกเป็นอย่างมาก สุนัขจิ้งจอกก็ยังคงกล่าวต่อไปว่า ข้าชักอยากฟังเสียงของเจ้าดูเสียเหลือเกินว่าจะไพเราะสักเพียงใด กาได้ยินเช่นนั้นจึงอ้าปากเพื่อเปล่งเสียงร้องให้สุนัขจิ้งจอกฟัง ทำให้เนื้อชิ้นใหญ่ที่กำลังคาบอยู่นั้นตกลงมาที่พื้น สุนัขจิ้งจอกสบโอกาสจึงรีบเข้าไปคาบเนื้อชิ้นนั้นก่อนที่จะรีบวิ่งหนีหายไปอย่างรวดเร็ว กาลครั้งหนึ่ง มีสิงโตตัวหนึ่งได้มาถึงวาระสุดท้ายของชีวิต มันนอนป่วยรอความตายใกล้ๆ ถ้ำของมัน มันหายใจอย่างแผ่วเบา สัตว์ต่างๆ พากันมารายล้อมรอบตัวสิงโต และเขยิบเข้าไปใกล้เรื่อยๆ เมื่อเห็นว่าสิงโตช่วยตัวเองไม่ได้ พวกสัตว์แน่ใจว่าสิงโตกำลังจะตาย พวกมันคิดกับตัวเองว่า ตอนนี้ถึงเวลาแล้วที่จะเอาคืนคู่ปรับเก่าที่แสนดุร้าย ดังนั้นหมูป่าจึงเข้ามาและเอาเขี้ยวแทงไปที่ตัวสิงโต แล้วกระทิงตัวหนึ่งก็ใช้เขาของมันขวิดสิงโต ทว่าสิงโตยังคงนอนแน่นิ่งช่วยตัวเองไม่ได้อยู่ต่อหน้าพวกมัน ด้วยเหตุนี้เมื่อเจ้าลารู้สึกปลอดภัยดีแล้วมันจึงหันหางไปทางสิงโตและใช้เท้าหลังถีบหน้าสิงโต นี่คือความตายแบบสองเท่าตัว สิงโตคราง ลาตัวหนึ่งกำลังกินหญ้าในทุ่งแย่างเพลิดเพลิน บังเอิญหมาป่าตัวหนึ่งผ่านมาเห็นเข้าก็คิดจะจับลากินเป็นอาหาร ลารู้ว่าภัยกำลังจะมาถึงตัวจึงแกล้งทำเป็นเจ็บเท้า แล้วขอร้องให้หมาป่าช่วย ท่านช่วยดึงหนามที่ตำเท้าข้าอยู่ออกให้หน่อยได้ไหม หมาป่าถามว่า แล้วทำไมข้าถึงต้องช่วยเจ้าด้วยล่ะ ถ่าท่านไม่ดึงหนามออกก่อน แล้วท่านกินข้าเข้าไป หนามมันก็จะไปตำคอท่านน่ะสิ หมาป่าเห็นว่าลาพูดมีเหตุผล จึงก้มลงไปจะดึงหนามออกจากเท้าลา ลาได้จังหวะก็เตะเช้าที่หน้าหมาป่าเต็มแรงแล้วรีบวิ่งหนีไป หมาป่าได้แต่บ่นกับตัวเองว่า ทำไมข้าถึงได้พยายามช่วยมันทั้งที่ข้ารู้วิธีการฆ่ามันแท้ๆ ณ ฟาร์มแห่งหนึ่ง มีเหล่านกอยู่มากมายต่างพากันมาอาศัยอยู่ ทำให้พืชผลที่ถูกปลูกไว้ได้รับความเสียหาย วันหนึ่งชายผู้เป็นเจ้าของฟาร์มจึงได้นำเมล็ดฝ้ายมาหว่านเอาไว้ เมื่อนกนางแอ่นตัวหนึ่งเห็นเข้าก็รีบตะโกนบอกเพื่อนๆ ว่า พวกเรามาช่วยกันทำลายเมล็ดฝ้ายเหล่านี้กันเร็วเข้า มันจะถูกเก็บเกี่ยวนำมาถักทอเป็นตาข่ายสำหรับจับพวกเรา เมื่อนกตัวอื่นๆ ได้ยินเช่นนั้นต่างก็พากันหัวเราะในความคิดที่เหลวไหลของนกนางแอ่น เวลาผ่านไปเมล็ดฝ้ายก็ได้เจริญงอกงามจนกลายเป็นต้น นกนางแอ่นจึงได้พยายามเตือนเพื่อนๆ อีกครั้ง แต่ก็ไม่มีนกตัวใดเชื่อในคำเตือนของนกนางแอ่นแม้แต่ตัวเดียว นกตัวหนึ่งจึงเอ่ยขึ้นว่า เจ้าอย่าวิตกกังวลไปเลย เจ้าของฟาร์มคงนำฝ้ายเหล่านั้นไปทอผ้ามากกว่านะ แต่แล้วในที่สุดเจ้าของฟาร์มก็ได้นำฝ้ายไปถักทอเป็นเชือกและสานเป็นตาข่ายสำหรับดักจับนก และเหล่านกก็ถูกจับไปหมด เหลือแต่เพียงนกนางแอ่นตัวเดียวเท่านั้นที่รอดชีวิต ณ ทะเลสาบแห่งหนึ่งอันอุดมสมบูรณ์ มีกบฝูงหนึ่งอาศัยอยู่อย่างมีความสุข วันหนึ่งพวกมันปรึกษากันว่าน่าจะมีกษัตริย์มาปกครอง พวกมันจึงไปร้องขอต่อเทพจูปิเตอร์ เทพจูปิเตอร์จึงได้โยนขอนไม้ก้อนหนึ่งลงมาในทะเลสาบแห่งนี้ พวกกบต่างตื่นเต้นดีใจพากันขึ้นไปร้องเพลงเต้นระบำกันอยู่บนท่อนไม้นั้น หลายวันต่อมาพวกกบต่างเบื่อราชาขอนไม้ที่ได้แต่ลอยน้ำไปมา จึงไปวิงวอนขอให้เทพจูปิเตอร์ส่งกษัตริย์มาให้ใหม่อีกครั้ง เทพจูปิเตอร์จึงได้ส่งปลาไหลลงมา แต่ปลาไหลก็เอาแต่มุดอยู่ในรูพวกมันจึงได้ไปร้องขอต่อเทพจูปิเตอร์อีกครั้ง คราวนี้เทพจูปิเตอร์ได้ส่งนกกระสาลงมา นกกระสาได้ไล่จิกกินกบไปทีละตัวๆ ทุกวันจนกบแทบไม่เหลือ ส่วนกบที่เหลือก็ไปร้องขอต่อเทพจูปิเตอร์อีกครั้ง เทพจูปิเตอร์นั้นด้วยความรำคาญพวกกบจึงกล่าวว่า หากพวกเจ้าไม่พอใจในความเป็นอยู่แบบเดิม พวกเจ้าก็จงทนเผชิญกับหายนะที่ร้องขอกันต่อไปเถอะ ชาวประมงคนหนึ่ง นั่งตกปลาอยู่ริมทะเลเป็นเวลานาน แต่ก็ยังไม่ได้ปลาสักตัว เขาจึงนั่งต่อไปจนเวลาเย็น เพราะหวังว่าจะได้ปลากลับไปบ้าง ในที่สุดก็มีปลาตัวเล็กๆ ตัวหนึ่งมาติดเบ็ด ลูกปลาจึงร้องขอชีวิตว่า ได้โปรดเถอะท่าน ข้ายังตัวเล็กเกินกว่าจะให้ท่านกินได้ในตอนนี้ ถ้าท่านปล่อยข้ากลับลงไปยังแม่น้ำ อีกไม่นานข้าก็จะเติบโตขึ้น แล้วท่านจะนำข้าไปปรุงอาหารชั้นเลิสได้ ชาวประมงหัวเราะแล้วพูดว่า ไม่หรอก เจ้าปลาน้อย ถ้าข้าปล่อยเจ้าไป เรื่องอะไรเจ้าจะกลับมาให้ข้าจับอีกเล่า กระต่ายป่าฝูงหนึ่งมีนิสัยขี้ขลาด ชอบตื่นตกใจกับเรื่องไม่เป็นเรื่อง จึงมักโดนสัตว์ตัวอื่นๆ แกล้งอยู่เป็นประจำ พวกมันรู้สึกเหนื่อยล้ากับการต้องอยู่อย่างอกสั่นขวัญแขวนแบบนี้เหลือเกิน จึงตัดสินใจจะจบชีวิตลงด้วยการกระโดดลงน้ำ แต่พอเจ้ากระต่ายวิ่งไปถึงสระน้ำ บรรดากบซึ่งกำลังนั่งเล่นอยู่ริมสระก็ตกใจนึกว่ามีอันตรายมา พากันกระโดดหนีลงน้ำอย่างรวดเร็ว กระต่ายตัวหนึ่งเห็นดังนั้น จึงบอกกับกระต่ายตัวอื่นๆ ว่า ช้าก่อนเพื่อนๆ เราอย่าคิดฆ่าตัวตายกันเลย เห็นมั้ยว่ายังมีสัตว์อื่นที่อ่อนแอและขี้ขลาดกว่าพวกเราเสียอีก ณ ริมฝั่งแม่น้ำ มีหม้อสองใบถูกนำมาวางทิ้งไว้ ใบหนึ่งทำจากทองเหลือง ส่วนอีกใบทำจากดินเผา เมื่อระดับน้ำสูงขึ้น หม้อทั้งสองใบก็ถูกพัดให้ลอยไปตามกระแสน้ำ ตอนนี้เองหม้อดินเผาได้พยายามที่จะรักษาระยะห่างจากหม้อทองเหลืองอย่างเต็มที่ แม้ว่าหม้อทองเหลืองจะร้องตะโกนว่า ไม่ต้องกลัวหรอกเพื่อนเอ๋ย ข้าจะไม่ชนเจ้าหรอก หมอดินเผา ขอร้องว่า ได้โปรด อย่าเข้ามาใกล้ข้ามากกว่านี้เลย ไม่เช่นนั้นข้าอาจจะแตกออกเป็นเสี่ยงๆ ได้ หากเจ้าชนข้าเพียงครั้งเดียว เรื่องมีอยู่ว่า ราชสีห์ตัวหนึ่งมักจะเข้าไปหากินบริเวณทุ่งหญ้า ซึ่งเป็นที่อยู่อาศัยของวัวทั้ง 4 บ่อยครั้งที่ราชสีห์พยายามเข้าจู่โจมพวกวัว แต่เมื่อไดก็ตามที่มันเข้าใกล้ วัวทั้ง 4 จะหันหางเข้าหากัน ดังนั้นไม่ว่าราชสีห์จะวิ่งไปทางไหนก็หนีไม่พ้นเขาของพวกวัว ราชสีห์จึงไปพูดยุแหย่วัวทีละตัวเพื่อให้มันแตกคอกัน พวกเพื่อนของเจ้าหน่ะไปพูดกับวัวตัวอื่น หาว่าเจ้าอ่อนแอเป็นตัวถ่วง ต้องคอยปกป้องอยู่ตลอด ราชสีห์พูดแบบนี้กับวัวทุกตัว จนกระทั่งวันหนึ่งวัวทั้ง 4 เกิดทะเลาะกันและก็แยกย้ายกันไป ราชสีห์จึงใช้โอกาสนี้จับวัวกินเป็นอาหารได้อย่างสะดวก ในวันที่แสนร้อนระอุวันหนึ่งในฤดูร้อน มีชายหัวล้านคนหนึ่งนั่งพักเหนื่อยหลังจากทำงานเสร็จ ไม่นานก็มีแมลงวันตัวหนึ่งบินมาตอมที่หัวของเขา มันบินวนไปมาจนเขาเริ่มรำคาญ จึงใช้มือตบแมลงวัน แต่ก็พลาดไปโดนหัวตัวเองหลายครั้ง แมลงวันหัวเราะชอบใจพูดจาเยาะเย้ยว่า ท่านพยายามจะตีข้าแต่ทำไมกลับตีโดนแต่หัวของตัวเอง ช่างน่าขำเสียจริง ฮ่าๆๆ จากนั้นมันก็บินเล่นรอบหัวของชายหัวล้านอย่างสนุกสนาน ทำให้ชายหัวล้านโกรธมาก จนทนไม่ไหว เขาจึงลุกขึ้นไล่ตบแมลงวันและพูดว่า ข้าจะต้องจัดการเจ้าให้ได้ ถึงแม้ว่าจะต้องทำร้ายตัวเองมากกว่านี้ก็ตาม แต่ไม่ว่าจะพยายามอย่างไร เขาก็ยังคงตีโดนแต่หัวตัวเองอยู่นั่น สุนัขจิ้งจอกตัวหนึ่งแอบเดินเข้าไปในห้องเก็บของของโรงละคร มันรื้อค้นข้าวของเละเทะไปหมด ทันใดนั้นมันก็มีแสงแวววาวส่องมาจากของสิ่งหนึ่ง มันจึงเดินเข้าไปดูใกล้ๆ และพบว่าสิ่งนั้นคือหน้ากากที่มนุษย์ใช้ส่วมใส่เพื่อความสวยงาม เวลาแสดงบนเวที สุนัขจิ้งจอกจึงอุทานว่า โอ้ เจ้าช่างงดงามอะไรเช่นนี้ แต่เจ้ารู้ตัวไหมว่าเจ้าช่างไม่มีคุณค่าอะไรเลย ในเมื่อเจ้าปราศจากสมองโดยสิ้นเชิง ชายผู้หนึ่งมีห่านวิเศษออกไข่เป็นทองคำทุกวัน วันละฟอง ทำให้เขาร่ำรวยขึ้น แต่เจ้าของก็ยังไม่พอใจ เกิดจากความโลภ อยากมั่งมีมากขึ้นในเร็ววัน ในท้องของเจ้าห่านตัวนี้ ต้องมีไข่ทองคำหลายฟองแน่ๆ ถ้าเราผ่าท้องของเจ้าห่านไข่ทองคำทั้งหมดก็จะเป็นของเรา ฮะ ฮ่า ฮ่า แต่เมื่อเจ้าของจับห่านวิเศษผ่าท้องก็ไม่พบไข่ทองคำแม้แต่ฟองเดียว ชาวนาเดินออกจากบ้านในฤดูหนาววันหนึ่ง ระหว่างทางพบงูเห่าตัวหนึ่ง นอนตัวแข็งใกล้ตายอยู่บนคันนา ด้วยความเหน็บหนาว ชาวนาเห็นดังนั้นก็นึกสงสาร จึงอุ้มมันขึ้นมาไว้ในอ้อมแขนเพื่อให้มันหายหนาว เมื่องูเห่าได้รับความอบอุ่นก็เริ่มมีกำลังมากขึ้น ทันทีที่เห็นชาวนา มันก็ตกใจ และฉกเขาตามสัญชาตญาณ ก่อนที่จะเลี้อยหนีไป ชาวนาทนพิษบาดแผลไม่ไหวได้แต่รำพึงก่อนที่เขาจะตายว่า เราไม่น่าช่วยเจ้าสัตว์ร้ายนี้เลย สมควรแล้วที่เราจะต้องตายเพราะมัน นกกระเรียนเห็นหมาป่านอนดิ้นทุรนทุรายอย่างเจ็บปวดที่กลางป่า จึงเข้าเข้าไปถามไถ่อย่างเวทนาว่า เจ้าเป็นอะไรหรือ ข้ากลืนชิ้นเนื้อเข้าไป กระดูกติดคอข้า ทำอย่างไรก็ไม่ออก หมาป่าบอกเเล้วก็ขอร้องให้นกกระเรียนช่วยตนด้วย เเล้วตน จะให้รางวัลอย่างงามเป็นการตอบเเทน นกกระเรียนจึงยื่นคออันยาวเรียวของมันเข้าไปในปากหมาป่า เเละสามารถล้วงเอากระดูกออกมาได้สำเร็จ เมื่อนกกระเรียนทวงถามถึงรางวัล หมาป่าก็คำรามว่า ข้าไม่งับคอเจ้าขาดตายก็ดีเเล้ว ยังจะมาเอาอะไรจากข้าอีก เล่า ชายสองคนเดินทางพเนจรไปเรื่อยๆ เมื่อพบไม้พุ่มหนึ่ง จึงชวนกันหยุดพักใต้ร่มเงาของพุ่มไม้ ขณะนั้นเป็นเวลาเที่ยงวันที่เเดดร้อนจัด ชายคนหนึ่งเอนตัวลงนอน ใต้เงาไม้พลางเเหงนมองดูพุ่มไม้เเล้วกล่าวว่า ไม้พุ่มนี้ไม่มีผลให้เรากินเลยนะ อีกคนก็เอ่ยบ้างว่า จริงด้วย ไม้พุ่มนี้ช่างไร้ประโยชน์เสียจริงๆ ครั้งหนึ่ง บรรดาหนูในบ้านหลังหนึ่งต่างมาประชุมกัน เพื่อคิดหาวิธีเอาตัวรอดจากเจ้าแมวตัวร้ายที่ชอบไล่จับหนูกินทุกวัน หนูหลายตัวเสนอวิธีต่างๆ แต่ก็ยังไม่มีวิธีไหนเข้าที หนูหนุ่มตัวหนึ่งเสนอว่า เอาอย่างนี้สิ เราหาลูกกระพรวนไปผูกคอเจ้าแมวเวลามีเสียงดัง กรุ๊งกริ๊ง กรุ๊งกริ๊ง เราก็รู้ทันทีว่าเจ้าแมวอยู่ตรงไหนแล้วก็หนีได้ทันทีไง หนูทุกตัวต่างพากับปรบมือชื่นชมว่าเป็นวิธีที่ดีที่สุด หนูแก่ตัวหนึ่งจึงทักท้วงขึ้นว่า ถือเป็นความคิดที่ยอดเยี่ยม แต่ใครจะเอาลูกกระพรวนไปผูกคอแมวล่ะ? เสียงปรบมือก็เงียบกริบลงทันที ปูทะเลตัวหนึ่งเบื่ออาหารใต้ท้องทะเล จึงเดินขึ้นมาหากินบนชายหาด หมาจิ้งจอกหิวโซตัวหนึ่งเดินเลาะเลียบหาดหาเหยื่อมาหลายวัน เมื่อเห็นปูทะเลตัวใหญ่ก็ดีใจตรงเข้าตะปบจับไว้ทันที ปูทะเลโชคร้ายจึงรำพึงอย่างเศร้าใจว่า โธ่เอ๊ย ไม่น่ารนหาที่ขึ้นมาอยู่ในที่ที่ไม่ควรอยู่เลยเรา กระต่ายผอมกระหร่องตัวหนึ่ง เดินหิวโซหาอาหารเรื่อยมาจนถึงยุ้งเก็บข่าวโพดของชาวไร่แห่งหนึ่ง กระต่ายเห็นรูที่พวกหนู เจาะยุ้งเอาไว้จึงมุดรอดรูเข้าไปกินข้าวโพดในยุ้งจนอิ่มแปล้และใช้ชีวิตอย่างสุขสบาย อยู่ในยุ้งนานหลายวันจนตัวอ้วนพี อยู่มาวันหนึ่ง กระต่ายเงี่ยหูฟังได้ยินชาวไร่คุยกันว่าจะนำข้าวโพดไปขายก็ตกใจกลัวถูกจับได้ วิ่งลนลานหาทางออกจากยุ้ง ตายล่ะ รูที่นี่มุดเข้าออกตรงไหนนะ? ทำไมมีแต่รูเล็กๆ ล่ะ พวกหนูเห็นเข้าก็พากันหัวเราะลั่นพูดว่า โธ่เอ๊ย เจ้ากระต่ายจำไม่ได่หรือไงว่าเจ้าลอดเข้ามาทางรูเล็กเล็กๆ คงต้องรอให้เจ้าผอมเสียก่อนจึงจะกลับออกไปได้ ฮ่ะ ฮ่ะ ฮ่า กระต่ายตัวหนึ่งหลงตัวเอง ชอบคุยโวโอ้อวดว่าวิ่งเร็วกว่าใครๆ เมื่อพบเต่าต้วมเตี้ยมมา ก็หัวเราะเยาะ นี่ เจ้าเต่า มัวแต่คลานงุ่มง่ามอยู่อย่างนี้ เมื่อไรจะไปถึงสักที ต่อให้เจ้าวิ่งไปก่อนครึ่งวัน ข้าเดินตามไปทีหลังก็ยังทันเลย เต่านึกคุ่นเคืองไม่พอใจจึงท้ากระต่ายวิ่งแข่ง กระต่ายก็หัวเราะจนตัวงอ ฮ่า ฮ่า หน็อยแน่ บังอาจมาท้านักวิ่งอย่างข้ารึ ทั้งสองประลองฝีเท้ากันโดยมีหมาจิ้งจองเป็นกรรมการตัดสิน เมื่อการแข่งขันเริ่มขึ้น กระต่ายก็ออกวิ่งฉิวนำหน้าไปไกลพอมาถึงครึ่งทาง กระต่ายเหลียวหลังมองหาเจ้าเต่าคู่แข็งแต่ไม่พบแม้เงาก็ชะล่าใจ แวะงีบสักหน่อยดีกว่า ถึงยังไงก็ชนะอยู่แล้ว กระต่ายจึงหยุดพักเอนกายใต้ต้นไม้ใหญ่จนเผลอหลับไปเสียนานในขณะที่เจ้าเต่ายังคงมุ่งหน้าเดินต่อไปโดยไม่หยุดพัก เมื่อกระต่ายตื่นขึ้นมาก็ตกใจที่เวลาผ่านล่วงเลยไปมากแล้วรีบกระโดดผลุง ตะลีตาลานออกวิ่ง แต่สายไปเสียแล้วเพราะเจ้าเต่าได้ไปถึงเส้นชัยเป็นผู้ชนะอยุ่ก่อนแล้ว ครั้งหนึ่ง มีกบสองตัวเป็นเพื่อนกันกบตัวหนึ่งอาศัยอยู่ในบึงซึ่งมีน้ำเต็มปรี่ตลอดปีและมีเพื่อนพ้องกบอีกหลายตัว ส่วนกบอีกตัวหนึ่งอาศัยอยู่ในลำห้วยเล็กๆ เมื่อถึงฤดูแล้งน้ำก็แห้งขอด ชาวไร่มักใช้เป็นเส้นทางลากเกวียน เจ้ากบจึงมีเพียงน้ำที่ขังในรอยเกวียนเป็นเแอ่งน้ำเล็กๆ ให้อยู่อาศัยเท่านั้น กบในบึงจึงเอ่ยชวนว่า เพื่อนรัก เจ้ามาอยู่ในบึงกับข้าเถอะ น้ำใสเย็นและปลอดภัยกว่าแอ่งน้ำที่เจ้าอยู่ตั้งมากมาย แต่กบในลำห้วยกลับปฏิเสธ ข้าไม่ไปหรอก ขี้เกียจย้ายที่อยู่บ่อยๆ เดี๋ยวพอถึงหน้าฝนก็มีน้ำเต็มห้วยเองน่ะแหละ ต่อมาวันหนึ่ง ขณะที่เจ้ากบในลำห้วยกำลังเล่นน้ำอยู่ในรอยเกวียน ชาวไร่ก็ขับเกวียนลงร่องทางเดิม เจ้ากบโชคร้าย จึงถูกล้อเกวียนบดทับจนท้องแตกตายในที่สุด แมลงวันฝูงหนึ่งพบโถน้ำผึ้งหกตะแคงอยู่ น้ำผึ้งหอมหวานไหลนองเต็มพื้น ฝูงแมลงวันจึงพากันตอมกินน้ำผึ้งอย่างเพลิดเพลินแม้อิ่มแล้วก็ไม่บินจากไป จนกระทั่งปีกบางและขาของเหล่าแมลงวันติดหนึบอยู่ในน้ำผึ้งข้นเหนียว ไม่มีแรงขยับเขยื้อน แมลงวันตัวหนึ่งจึงพูดขึ้นว่า ถ้าพวกเราไม่มัวตะกละตะกลามกินน้ำผึ้ง ก็คงไม่พบจุดจบอย่างนี้หรอก ในที่สุด ฝูงแมลงวันก็ตายอยู่ในน้ำผึ้งนั้น เม่นน่าสงสารตัวหนึ่งเดินเร่ร่อนหาที่อยู่อาศัย จนมาพบพวกงูใจดีให้อยู่ร่วมด้วยในรัง ต่อมาไม่นาน พวกงูต่างมีบาดแผลเต็มตัว เพราะถูกขนแหลมที่เม่นสลัดทิ้งทิ่มตำ พวกงูจึงขอร้องแกมบังคับเม่นว่า เจ้าช่วยออกไปหาที่อยู่ใหม่เถอะนะ พวกข้าทนอยู่แบบนี้ต่อไปไม่ไหวแล้ว เม่นก้ทำทีนิ่งเฉยพูดขึ้นว่า ข้าก้อยู่ที่นี่ก็สุขสบายดีอยู่แล้วใครได้รับความเดือดร้อนก้ไปหาที่อยุ่ใหม่เสียสิ เต่าตัวหนึ่งรู้สึกเบื่อหน่ายที่ได้แต่คลานต้วมเตี้ยมใช้ชีวิตกับพื้นดิน เจ้าเต่าแหงนมองฟ้า เห็นฝูงนกโบยบินก็อยากบินได้บ้าง วันหนึ่ง เต่าขอร้องให้นกอินทรีช่วยสอนบินนกอินทรีจึงทักท้วงว่า เจ้าจะบินได้ยังไงในเมื่อเจ้าไม่มีปีก แต่เจ้าเต่าก็ไม่ฟัง ยืนยันว่าจะต้องหัดบินให้ได้ นกอินทรีทนรบเร้าไม่ไหวจึงใช้กรงเล็บอันแข็งแรงจับเจ้าเต่าพาเหินขึ้นฟ้า เจ้าเต่าตื่นเต้นดีใจสุดชีวิต รีบบอกนกอินทรีว่า เอาล่ะ ปล่อยข้าได้เลย ข้าจะได้หัดบินสักที นกอินทรีจึงตัดใจทำตาม เจ้าเต่าพยายามกะกายขาทำท่าบินอยู่กลางอากาศแต่ก็บินไม่ได้ อนิจจา ร่างของเจ้าเต่าลอยละลิ่วลงมากระแทกพื้นและขาดใจตายในที่สุด หมาตัวหนึ่งคาบก้อนเนื้อวิ่งข้ามสะพานมา เมื่อถึงกลางสะพานก็ก้มมองลงไปในน้ำเบื้องล่างเห็นหมาตัวหนึ่งกำลังคาบเนื้อชิ้นใหญ่กว่า โอ้โห เจ้าหมานี่มันได้เนื้อมาจากไหนนะชิ้นใหญ่กว่าเราเสียอีก เจ้าหมาคิดในใจด้วยความละโมบ จึงอ้าปากเห่ากรรโชกหมายจะแย่งเอาเนื้อก้อนนั้นมาครอง ทันทีที่อ้าปาก เนื้อที่คาบอยู่ก็ร่วงหล่นลงน้ำ กว่าจำสำนึกได้หมากับก้อนเนื้อที่เห็นคือเงาของตัวเองในน้ำก็สายเกินไปเสียแล้ว หมากับไก่เป็นเพื่อนรักกันมานาน วันหนึ่ง สัตว์ทั้งสองเดินทางไปด้วยกัน เมื่อค่ำลงจึงแวะพักแรมที่ต้นไม้ใหญ่ต้นหนึ่ง ไก่บินขึ้นไปนอนบนกิ่งไม้ ส่วนหมานอนกิ่งไม้ ส่วนหมานอนที่โคนต้อนไม้ ครั้นฟ้าสางไก่ก็โก่งคอขันรับอรุณ เอ้ก อี้ เอ้ก เอ้ก หมาจิ้งจอกได้ยินเสียงก็นึกอยากกินไก่ จึงคิดอุบายเดินไปที่ต้นไม้ใหญ่แล้วพูดกับไก่ว่า เสียงของเจ้าไพเราะเหลือเกิน ได้โปรดลงมาร่วมร้องเพลงกับข้าหน่อยได้ไหม ไก่รู้ทันเล่ห์กลหมาจิ้งจอกจึงจอบว่า ได้สิ แต่ที่ใต้ต้นไม้ไม่มีตัวอะไรไม่รู้นอนขวางทางอยู่ เจ้าช่วยไล่ไปให้พ้นก่อนสิ หมาจิ้งจอกคิดว่าไก่หลงกลจึงตรงไปที่โคนต้นไม้ ทำให้เจ้าหมาตกใจตื่นและกระโจน เข้ากัดหมาจิ้งจอกจนตาย เช้าวันหนึ่ง ขณะที่พ่อไก่กำลังคุ้ยเขี่ยหาอาหารบนลานดิน พ่อไก่ก็เขี่ยเจอพลอยเม็ดงามส่องประกายวิบวับ จึงรำพึงขึ้นว่า นี่ถ้าช่างทองได้พลอยงามเม็ดนี้ เขาคงจะดีใจมากแต่สำหรับข้าแล้ว ข้าวแค่เม็ดเดียวยังมีค่ามากกว่าพลอยเม็ดโตเสียอีก ในที่สุด พ่อไก่ก็เลิกสนใจพลอยเม็ดนั้น หันไปก้มหน้าก้มตาคุ้ยเขี่ยหาอาหารของตนต่อไป ลิงตัวหนึ่งอาศัยอยู่ในป่าริมลำธารเก็บผลไม้กินทุกวันจนหมดลง เจ้าลิงเห็นป่าฝั่งตรงกันข้ามมีผลไม้มากมายก็อยากกิน แต่หาวิธีข้ามลำธารไม่ได้ วันหนึ่ง ลิงเห็นเต่าตัวหนึ่งกำลังว่ายน้ำเล่น จึงคิดอุบายขึ้น โอ้โห เจ้าเต่า ตั้งแต่เกิดมาข้าไม่เคยเห็นใครว่ายน้ำเก่งอย่างเจ้ามาก่อนเลย ผิดกับข้าที่ว่ายน้ำไม่เป็น ข้าละอิจฉาเจ้าจริงๆ เจ้าเต่ารู้สึกภูมิใจมาก จึงเอ่ยชวนขึ้นว่า ถ้าอย่างนั้นขึ้นมาบนหลังข้าสิ ข้าจะว่ายน้ำพาเจ้าไปเที่ยวเอง ลิงรีบกระโดดขึ้นหลังเต่าทันทีและชี้บอกทาง จนเข้าใกล้ตลิ่งของฝั่งตรงกันข้าม เจ้าลิงได้ทีกระโจนขึ้นฝั่งแล้วหันมาเยาะเย้ยเต่าว่า ความจริงเจ้าก็ว่ายน้ำช้าพอๆ กับที่เจ้าเดินนั่นแหละ นี่ถ้าเจ้าไม่มีประโยชน์กับข้า ข้าก็คงไม่ชมเจ้าหรอก ฮ่ะ ฮ่ะ ฮ่า แมวตัวหนึ่งจับไก่มาได้ก็คิดจะขย้ำกินให้อร่อย แต่กลัวสัตว์ตัวอื่นจะกล่าวหาว่าเป็นอันธพาล จึงหาข้ออ้างกล่าวโทษไก่ว่า เจ้านี่สร้างแต่ความเดือดร้อน โก่งคอขันทุกคืนทำให้คนอื่นเขาไม่ได้หลับไม่ได้นอน ข้าจะกำจัดเจ้าซะเพื่อความสุขของทุกคน เจ้าไก่รีบแก่ตัวว่า ข้าไม่เคยขันเวลากลางคืน ข้าขันตอนรุ่งเช้า เพื่อปลุกให้ทุกคนตื่นขึ้นมาทำหน้าที่ของตนต่างหากล่ะ ถึงอย่างนั้นก็เหอะ ต่อไปนี้เจ้าไม่ต้องขันปลุกใครแล้วล่ะ เพราะข้าจะขย้ำกินเจ้าเดี๋ยวนี้ พูดจบเจ้าแมวก็กระโจนตะปบฉีกร่างไก่กินอย่างอร่อย ชาวไรคนหนึ่งวางตาข่ายดักจับนกยางที่ชอบมาจิกกินเมล็ดข้าวโพดของตน นกกระสาตัวหนึ่งหากินบินโฉบจับหนูนาตามท้องไร่ จึงพลาดท่าติดตาข่ายรวมกับพวกนกยางด้วย วันรุ่งขึ้น ชาวไร่มาดูตาข่ายและจับนกกระสาไว้ นกกระสาพยายามอ้อนวอนขอชีวิตว่า ข้าไม่ได้จิกกินเมล็ดข้าวโพดสักเมล็ดเดียว แต่ข้ามาช่วยจับหนูนาศัตรูตัวร้ายที่ทำลายพืชไร่ของท่านต่างหาก ได้โปรดปล่อยข้าไปเถอะนะ ชาวไร่จึงพูดว่า เจ้าอาจจะพูดความจริง แต่เมื่อข้าพบเจ้ารวมอยู่กับยกยางหัวขโมยเหล่านี้ เจ้าก็ต้องได้รับโทษเช่นเดียวกัน ชายตัดไม้คนหนึ่งทำขวานหลุดมือตกลงไปในบึง เขานั่งโศกเศร้าอยู่ริมฝั่งด้วยความเสียดาย เทพารักษ์สงสารจึงปรากฏกายขึ้นและช่วยงมขวานคืนให้ ครั้งแรก เทพารักษ์งมเอาขวานทองคำขึ้นมา แต่ชายตัดไม้ปฏิเสธว่า ขวานเล่มนี้ไม่ใช่ของข้าพเจ้าหรอก ครั้งที่สอง เทพารักษ์งมขวานเงินขึ้นมาให้ ชายตัดไม้ก็ปฏิเสธอีก ครั้งสุดท้าย เทพาลักษ์นำขวานเหล็กเก่าคร่ำคร่ามาให้ ชายตัดไม้ก็ดีใจมาก ที่ได้ขวานของตนคืน เทพารักษ์ชื่นชมความซื่อสัตว์ของเขา จึงมอบขวานทองคำและขวานเงินให้ด้วย เพื่อนของชายตัดไม้ รู้เรื่องนี้ก็นึกอิจฉาอยากได้บ้าง จึงไปยังริมบึงและแกล้งทำขวานหลุดมือตกน้ำ เมื่อเทพารักษ์ปรากฏกายขึ้นและงมขวานทองคำขึ้นมาให้ ชายผู้นี้ก็รีบตอบว่าเป็นขวานของตน เทพารักษ์เห็นว่าเขาเป็นคนโป้ปดโลภมาก จึงหายตัวไปทันที เพื่อนของชายตัดไม้จึงไม่ได้แม้แต่ขวานของตนคืน ราชสีห์เจ้าป่าตัวหนึ่งกำลังนอนหลับพักผ่อนอย่างสบายใจ หนูตัวหนึ่งวิ่งเล่นซุกซนจนเผลอไต่ขึ้นไปบนร่างของราชสีห์ทำให้ราชสีห์ตกใจตื่น คำรามด้วยความโกรธและตะปบจับหนูไว้ เจ้าหนูกลัวจนตัวสั่นร้องอ้อนวอนขอชีวิตว่า ท่านได้โปรดไว้ชีวิตข้าด้วยเถิด แล้วสักวันข้าจะกลับมาช่วยเหลือท่านเป็นการตอบแทน ราชสีห์หัวเราะลั่น หนูตัวจ้อยเช่นเจ้าจะช่วยอะไรเจ้าป่าอย่างข้าได้ แต่เอาเถอะ เมื่อเจ้าไม่ได้ตั้งใจ ข้าก็จะปล่อยเจ้าเอาบุญแล้วกัน หลายวันต่อมา ขณะที่ราชสีห์ออกล่าเหยื่อบังเอิญพลาดท่าไปติดกับดักของนายพรานเข้า ราชสีห์พยายามดิ้นหนีเท่าไรก็ไม่หลุดจึงได้แต่ร้องคำรามอย่างสิ้นหวัง เจ้าหนูได้ยินเสียงร้องของราชสีห์ก็จำได้ รีบวิ่งมาช่วยกัดแทะบ่วงทีละเส้นจนขาดออกในที่สุด ราชสีห์จึงรอดชีวิตมาได้ เพราะความช่วยเหลือจากหนูตัวเล็กๆ นี่เอง